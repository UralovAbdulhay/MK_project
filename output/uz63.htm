<HTML>
<TITLE>TITUSGA</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Xudoning quli va Iso Masihning havoriysi bo'lgan men - Pavlusdan salom! Xudoning tanlangan odamlari imonda sobit bo'lsinlar va xudojo'ylikka chorlovchi haqiqatni bilib olsinlar deb, Xudo meni bu xizmatga tayinladi. 
 <BR><SUP>2 </SUP>Havoriy sifatida men ularni abadiy hayotdan umidvor bo'lishga daÊ¼vat etaman. Zero, Xudo abadiy hayotni azaldanoq vaÊ¼da qilgan. U hech qachon yolg'on vaÊ¼dalar bermaydi. 
 <BR><SUP>3 </SUP>Belgilangan paytda Xudo abadiy hayotga chorlovchi Xushxabarni bizning voizligimiz orqali ayon etdi. Najotkorimiz Xudo bu Xushxabarni menga topshirib, uni eÊ¼lon qilishimni buyurdi. 
 <BR><SUP>4 </SUP>Qadrdonim Titus, bizning eÊ¼tiqodimiz bir, sen menga o'z o'g'limday bo'lib qolgansan. Otamiz Xudo va najotkorimiz Iso Masih senga inoyat va tinchlik ato qilsin.
 
 <BR><SUP>5 </SUP>Qolgan ishlarni bitirishing uchun men seni Krit orolida qoldirgan edim. Senga buyurganimdek, orolning har bir shahridagi imonlilar jamoati ustidan oqsoqollar tayinlagin. 
 <BR><SUP>6 </SUP>Jamoat oqsoqoli yaxshi nom chiqargan bo'lishi shart. U o'z xotiniga vafodor bo'lsin. Uning farzandlari imonli bo'lib, shaloqlik va itoatsizlik aybidan xoli bo'lishsin. 
 <BR><SUP>7 </SUP>Zero, jamoat yetakchisi Xudoning xonadonini boshqaruvchi sifatida kamchiliksiz bo'lishi lozim, yaÊ¼ni u takabbur, jahldor, mayxo'r, zo'ravon yoki pulparast emas, 
 <BR><SUP>8 </SUP>balki mehmondo'st, yaxshilikni sevadigan, vazmin, odil, oq ko'ngil va nafsini tiygan odam bo'lsin. 
 <BR><SUP>9 </SUP>Haqiqatga o'rgatilgan, Xushxabar aqidalariga qatÊ¼iy rioya qiladigan inson bo'lsin. Shunda u boshqalarga ham sog'lom taÊ¼limot bilan nasihat qila oladi, qarshilik qiluvchilarni esa fosh eta oladi. 
 <BR><SUP>10 </SUP>Axir, hech kimga itoat qilmaydigan, quruq gap sotadigan yolg'onchi birodarlar bor, ayniqsa sunnatlilar orasida bundaylar ko'p. 
 <BR><SUP>11 </SUP>Ularning safsatalarini to'xtatish kerak. Zero, ular pul ishlash niyatida soxta taÊ¼limotlar o'rgatib, butun oilalarni to'g'ri yo'ldan ozdirmoqdalar. 
 <BR><SUP>12 </SUP>Mana, ulardan chiqqan bir mutafakkir o'z yurtdoshlari haqida shunday degan:
 "Kritliklar doimo yolg'on gapirishadi, Ular yebto'ymas dangasalardir, Go'yoki yirtqich hayvonlardir.â 
 
 <BR><SUP>13 </SUP>Bu gapda jon bor. Shuning uchun beboshlarga qattiq tanbeh ber, toki ular haq imonga qaytsinlar. 
 <BR><SUP>14 </SUP>Yahudiylarning afsonalariga va haqiqatdan yuz o'girgan odamlarning ko'rsatmalariga quloq solmasinlar. 
 <BR><SUP>15 </SUP>Qalbi pok odamlar uchun hamma narsa haloldir. Buzuq va imonsizlarning nazarida esa hamma narsa haromdir. Bundaylarning aqli ham, vijdoni ham bulg'angan. 
 <BR><SUP>16 </SUP>Ular, Xudoni bilamiz, deydilar-u, o'z qilmishlari bilan Uni inkor etadilar. Bunday qabih, o'zboshimcha odamlar hech bir xayrli ishga yaramaydilar.
 
 
<BR><BR><A NAME="2"><H1>2</H1>
<BR><SUP>1 </SUP>Titus, sen sog'lom taÊ¼limot asosida nasihat qil. 
 <BR><SUP>2 </SUP>Yoshi katta erkaklarga ayt: ular mayxo'rlikka berilmagan, hurmatga sazovor, vazmin, imonda mustahkam, mehribon va sabr-toqatli bo'lsinlar. 
 <BR><SUP>3 </SUP>Yoshi katta ayollarga ham tayinla, ular sharafli hayot kechirsinlar. G'iybat qilmasinlar, mayxo'rlikka ruju qo'ymasinlar. Har qanday xayrli ishda ibrat ko'rsatib, 
 <BR><SUP>4 </SUP>kelinlarga pand-nasihat qilsinlar, ularga o'z erlari va farzandlarini sevishni, 
 <BR><SUP>5 </SUP>vazmin, iffatli, ro'zg'orga jonkuyar, mehribon, erlariga bo'ysunadigan bo'lishni o'rgatsinlar. Shunda hech kim Xudoning kalomini yomonlamaydi. 
 <BR><SUP>6 </SUP>Yigitlarni ham bosiq bo'lishga undagin. 
 <BR><SUP>7 </SUP>Har bir ishda yurish-turishing bilan o'zing ularga o'rnak bo'lgin. TaÊ¼lim berganingda samimiy va jiddiy bo'l. 
 <BR><SUP>8 </SUP>To'g'ri taÊ¼lim bergin, shunda tanqidning oldini olgan bo'lasan va raqiblarimiz biz haqimizda yomon so'z aytolmay, uyatga qoladilar. 
 <BR><SUP>9 </SUP>Qullarga o'rgat, ular doim o'z xo'jayinlariga itoat etib, ularni mamnun qilsinlar. Gap qaytarmasinlar, 
 <BR><SUP>10 </SUP>o'g'rilik qilmasinlar, har qanday vaziyatda to'g'ri yo'l tutib, ishonchga sazovor bo'lsinlar. Shunda qullar xulq-atvori bilan najotkorimiz Xudo haqidagi taÊ¼limotning tengi yo'q go'zalligini namoyon etadilar. 
 <BR><SUP>11 </SUP>Zero, Xudo butun insoniyatga najot yo'lini ochib berib, O'z inoyatini ko'rsatdi. 
 <BR><SUP>12 </SUP>Bu inoyat orqali Xudo bizga shuni o'rgatadiki, biz xudosiz hayotdan va dunyoviy orzu-ehtiroslardan voz kechishimiz kerak. Axir, bizning ajoyib umidimiz bor: biz najotkorimiz Iso Masihning kelishiga va buyuk Xudoning ulug'vorligini ko'rishga umid bog'laganmiz. Masihning kelishini kutar ekanmiz, bu o'tkinchi hayotimizda nafsni tiyishimiz, to'g'ri va taqvodor hayot kechirishimiz lozim. 
 <BR><SUP>13 </SUP>Bu inoyat orqali Xudo bizga shuni o'rgatadiki, biz xudosiz hayotdan va dunyoviy orzu-ehtiroslardan voz kechishimiz kerak. Axir, bizning ajoyib umidimiz bor: biz najotkorimiz Iso Masihning kelishiga va buyuk Xudoning ulug'vorligini ko'rishga umid bog'laganmiz. Masihning kelishini kutar ekanmiz, bu o'tkinchi hayotimizda nafsni tiyishimiz, to'g'ri va taqvodor hayot kechirishimiz lozim. 
 <BR><SUP>14 </SUP>Axir, Iso Masih bizni barcha illatlarimizdan xalos qilish uchun O'z jonini fido qildi. U bizni poklab, O'ziga tegishli bo'lgan, yaxshilik qilishga bag'ishlangan aziz bir xalq qildi. 
 <BR><SUP>15 </SUP>Aytganlarimning hammasini sen jamoatdagilarga o'rgat. Xudo bergan hokimiyat bilan ularga nasihat qil, tanbeh ber. Seni birontasi kamsitishiga yo'l qo'yma.
 
 
<BR><BR><A NAME="3"><H1>3</H1>
<BR><SUP>1 </SUP>Sen jamoatdagilarga eslatib tur: ular davlat boshliqlariyu hokimlarga bo'ysunsinlar, itoat etib, har qanday xayrli ishga tayyor bo'lsinlar. 
 <BR><SUP>2 </SUP>Hech kimni yomonlamasinlar, janjallashmasinlar, boshqalarga nisbatan doim muloyim va mehribon bo'lsinlar. 
 <BR><SUP>3 </SUP>Bir vaqtlar bizlar ham fahmsiz, itoatsiz, adashgan odamlar edik, har xil zavqu ehtiroslarning quli bo'lib, gina-kudurat va hasadgo'ylik bilan kun kechirardik, bir-birimizdan nafratlanadigan razil odamlar edik. 
 <BR><SUP>4 </SUP>Ammo najotkorimiz Xudo bizga bo'lgan ezguligi va mehr-muhabbatini ko'rsatdi. 
 <BR><SUP>5 </SUP>Savob ishlarimiz tufayli emas, balki O'zining rahm-shafqati tufayli U bizni qutqardi. Muqaddas Ruh orqali gunohlarimizni yuvdi, bizni yangidan tug'dirib, yangi hayot ato etdi. 
 <BR><SUP>6 </SUP>Najotkorimiz Iso Masih orqali Xudo bizning ustimizga Muqaddas Ruhini mo'l-ko'l qilib yog'dirdi. 
 <BR><SUP>7 </SUP>Biz Isoning inoyati bilan oqlandik, endi abadiy hayotga umid bog'lab, Xudo vaÊ¼da qilgan barakalardan bahramand bo'la olamiz. 
 <BR><SUP>8 </SUP>Bu gaplarning hammasi to'g'ri va asoslidir. Ushbu taÊ¼limotning foydasi katta. Jamoatdagilarga yaxshilab uqtir, ular o'rgatganlarimning hammasiga rioya qilsinlar. Xudoga ishonganlar xayrli ishlarga astoydil bel bog'lasinlar. 
 <BR><SUP>9 </SUP>Sen esa ahmoqona bahslardan, shajaralar hamda Tavrot qonunlari borasidagi munozarayu janjallardan o'zingni olib qoch. Bular foydasiz va behudadir. 
 <BR><SUP>10 </SUP>Orangizga nizo urug'ini sepayotgan odamni bir-ikki marta ogohlantir, agar gapingga kirmasa, u bilan aloqani uz. 
 <BR><SUP>11 </SUP>O'zing bilasan-ku, bunday odamning fikri buzuq. Uning qilayotgan gunohlari o'zini mahkum etadi.
 
 <BR><SUP>12 </SUP>Artemas yoki Tixikusni sening yoningga yuborganimdan keyin, Nikopolis shahriga, mening oldimga tezroq kelishga harakat qil. Chunki men qishni shu yerda o'tkazishga qaror qildim. 
 <BR><SUP>13 </SUP>Qo'lingizdan kelgancha qonunshunos Zinas va Apollosga yordam qilinglar, safarga chiqishlari uchun kerakli hamma narsani ularga bekamu ko'st qilib yetkazib beringlar. 
 <BR><SUP>14 </SUP>Toki jamoatdagilar ham xayrli ishlarga astoydil bel bog'lashga odatlansinlar, boshqalarning zaruriy ehtiyojlarini qondirsinlar, shunda hayotlari samarasiz bo'lmaydi. 
 <BR><SUP>15 </SUP>Yonimdagilarning hammasi senga salom yo'llayaptilar. Bizni yaxshi ko'radigan imondagi birodarlarimizga salom aytgin. Xudoning inoyati hammangizga yor bo'lsin.
 
</P>
</BODY>
</HTML>