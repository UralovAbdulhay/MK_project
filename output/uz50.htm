<HTML>
<TITLE>YUHANNONING</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Chin ko'ngildan yaxshi ko'radigan aziz birodarim Gayusga men - oqsoqoldan salom! 
 <BR><SUP>2 </SUP>Aziz do'stim, hamma ishlaringga Xudodan rivoj tilayman. Tanang, ruhing singari, sog'-salomat bo'lsin.
 
 <BR><SUP>3 </SUP>Har safar birodarlarimiz kelib, sening haqiqatga sodiq qolganingni va haqiqat bo'yicha yashayotganingni aytishganda, men g'oyat xursand bo'laman. 
 <BR><SUP>4 </SUP>Men uchun farzandlarimning haqiqat bo'yicha yashayotganlarini eshitishdan kattaroq xursandchilik yo'q. 
 <BR><SUP>5 </SUP>Aziz do'stim, sen birodarlarimizga, hatto o'zing tanimaganlarga ham, doim sadoqat bilan yordam berib kelyapsan. 
 <BR><SUP>6 </SUP>Ular sening mehribonliging to'g'risida imonlilar jamoatiga aytib yurishibdi. Bu ishingni davom ettiraver, Xudoga munosib tarzda safardagi birodarlarga yordam ber. 
 <BR><SUP>7 </SUP>Axir, ular Masih nomi uchun yo'lga chiqqanlar. Imonsizlardan hech qanday yordam olmaslikka qaror qilganlar. 
 <BR><SUP>8 </SUP>Biz bunday odamlarni qo'llab-quvvatlashimiz kerak, shunda haqiqatni eÊ¼lon qilishda ularga hamkor bo'lamiz.
 
 <BR><SUP>9 </SUP>Men imonlilar jamoatiga bir maktub yozgan edim. Ammo ularning oralarida o'zini katta tutayotgan Diotrefes gaplarimizga eÊ¼tibor bermayapti. 
 <BR><SUP>10 </SUP>Agar borsam, uning qilmishlarini fosh etaman. U biz haqimizda yomon gaplar tarqatib, tuhmat qilib yuribdi. Bu bilan ham kifoyalanmay, birodarlarni qabul qilmayapti, qabul qilmoqchi bo'lganlarga to'sqinlik qilib, ularni hatto jamoatdan quvib chiqaryapti. 
 <BR><SUP>11 </SUP>Aziz birodarim, sen yomonlikka emas, yaxshilikka taqlid qil. Yaxshilik qiluvchi odam Xudodandir. Yomonlik qiluvchi esa Xudoni ko'rmagan. 
 <BR><SUP>12 </SUP>Demitrus haqida esa hamma yaxshi gapirmoqda, uning hayotida va taÊ¼limotida aks etgan haqiqatning o'zi ham u tomondadir. Biz ham u haqda yaxshi fikrdamiz, gapimiz to'g'ri ekanligini o'zing bilasan.
 
 <BR><SUP>13 </SUP>Senga aytadigan gapim ko'p, ammo ularni siyoh bilan qog'ozga yozishni istamadim. 
 <BR><SUP>14 </SUP>Undan ko'ra, yaqin orada o'zing bilan yuzma-yuz ko'rishib gaplashaman degan umiddaman. 
 <BR><SUP>15 </SUP>Tinch-omon bo'lgin. Do'stlarimiz senga salom yo'llayaptilar. U yerdagi do'stlarimga ham nomma-nom salom aytib qo'y.
 
</P>
</BODY>
</HTML>