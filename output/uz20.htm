<HTML>
<TITLE>HIKMATLARI</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Isroil shohi Dovud o'g'li Sulaymonning hikmatlari.
 
 <BR><SUP>2 </SUP> Bu hikmatlar donolik va nasihatni o'rgatadi, hikmatli so'zlarni tushuntiradi, 
 <BR><SUP>3 </SUP>aqlli ko'rsatmalarni, to'g'rilik, adolat va odillikni ato qiladi, 
 <BR><SUP>4 </SUP>soddalarga idrok, yoshlarga bilim, fahmu farosat beradi. 
 <BR><SUP>5 </SUP>Donolar tinglab bilimini ko'paytirsin, idroklilar yo'l-yo'riq olsin. 
 <BR><SUP>6 </SUP>Bu hikmatlar - matallarni, jumboqlarni, dononing so'zlarini va topishmoqlarini tushunish uchundir. 
 
 <BR><SUP>7 </SUP> Egamizdan qo'rqish ilmu maÊ¼rifatning boshidir. Donolik va nasihatdan nafratlangan esa nodondir. 
 
 <BR><SUP>8 </SUP> O'g'lim, otang nasihatlariga quloq sol, onang o'gitlarini rad etma, 
 <BR><SUP>9 </SUP>chunki ular boshingga go'zal gulchambar, bo'yningga marjondaydir. 
 <BR><SUP>10 </SUP>O'g'lim, agar gunohkorlar seni yo'ldan urmoqchi bo'lsa, bo'yin berma. 
 <BR><SUP>11 </SUP>Agar ular: "Kel, bizga qo'shil, pistirma qo'yib qon to'kaylik, aybsizning yo'lini vajsiz to'saylik, 
 <BR><SUP>12 </SUP>do'zaxga o'xshab uni tiriklayin o'z qaÊ¼rimizga tortaylik, chuqur kabi butunlayin yutib yuboraylik, 
 <BR><SUP>13 </SUP>har xil boyliklarni tortib olib, uyimizni o'lja bilan to'ldiraylik, 
 <BR><SUP>14 </SUP>hamma narsa o'rtada bo'lsin, hamyonimiz bitta bo'lsinâ, deb aytsalar, 
 <BR><SUP>15 </SUP>o'g'lim, ularga hamroh bo'lma, yo'liga bir qadam ham bosma. 
 <BR><SUP>16 </SUP>Chunki ular qon to'kishga tayyordirlar, oyoqlari yovuzlikka shoshiladi. 
 <BR><SUP>17 </SUP>Qushni to'r bilan tutib bo'lmaydi, to'rni ko'rgan qush pir etib uchib ketadi. 
 <BR><SUP>18 </SUP>Yovuzlar esa o'z qismatini ko'ra olmaydilar, boshqalarning jonini poylayman deb, o'z joniga zomin bo'lganini bilmaydilar. 
 <BR><SUP>19 </SUP>Ochko'zlik bilan tortib oladiganlarning ahvoli shu! Ular o'z hayotiga zomin bo'ladi. 
 
 <BR><SUP>20 </SUP> Donolik ko'chada chaqiradi. Maydonda baland ovoz bilan hayqiradi. 
 <BR><SUP>21 </SUP>Gavjum ko'chaning boshida, shahar darvozalarida jar soladi. 
 <BR><SUP>22 </SUP>"Ey nodonlar, qachongacha nodon bo'lib yuraverasiz?! Siz-chi, mazax qiluvchilar, qachongacha mazax qilishdan zavqlanasiz?! Aqlsizlar, qachongacha ilm-maÊ¼rifatdan nafratlanasiz?! 
 <BR><SUP>23 </SUP>Pand-nasihatlarimga quloq solinglar. Mana, sizlarga ruhimni beraman. So'zlarimni ochaman. 
 <BR><SUP>24 </SUP>Lekin sizlarni chaqirganimda rad etdingiz, qo'llarimni uzatganimda, eÊ¼tibor bermadingiz. 
 <BR><SUP>25 </SUP>Maslahat, pand-nasihatlarimning hech birini qabul qilmadingiz. 
 <BR><SUP>26 </SUP>Shuning uchun boshingizga falokat kelganda, men ham kulaman. Vahimaga tushganingizda, mazax qilaman. 
 <BR><SUP>27 </SUP>Vahima bo'ronday, falokat esa to'fonday kelganda, kulfatu mashaqqatlar boshga tushganda, 
 <BR><SUP>28 </SUP>ular meni chaqiradilar, lekin javob bermayman. Ular meni qidiradilar, izlaydilar, lekin topolmaydilar. 
 <BR><SUP>29 </SUP>Chunki ular ilm-maÊ¼rifatdan nafratlandilar, Egamizdan qo'rqishni rad etdilar. 
 <BR><SUP>30 </SUP>Maslahatlarimni, o'gitlarimni qabul qilmadilar. 
 <BR><SUP>31 </SUP>Shuning uchun o'z qilmishlarining mevasini yeb, pushaymon bo'lib qoladilar. 
 <BR><SUP>32 </SUP>Nodonlar yo'ldan adashib o'z joniga o'zlari zomin bo'ladi, aqlsizlarning beg'amligi o'zlarini halok qiladi. 
 <BR><SUP>33 </SUP>Lekin menga quloq solganlar osoyishta hayot kechiradi, yomonlikning vahimasidan xalos bo'ladi.â 
 
 
<BR><BR><A NAME="2"><H1>2</H1>
<BR><SUP>1 </SUP> O'g'lim, nasihatlarimni qabul qilib, amrlarimni yuragingda saqlasang, 
 <BR><SUP>2 </SUP>donolikka quloq solib, qalbingni fahm-idrokka ochsang, 
 <BR><SUP>3 </SUP>farosatga tashna, idrokka chanqoq bo'lsang, 
 <BR><SUP>4 </SUP>uni kumush izlaganday izlasang, yashirin xazina qidirganday qidirsang, 
 <BR><SUP>5 </SUP>Egamizdan qo'rqish nimaligini tushunasan, Xudo kimligini bilasan. 
 <BR><SUP>6 </SUP>Chunki donolikni Egamiz beradi, bilim va idrok Uning og'zidan chiqadi. 
 <BR><SUP>7 </SUP>Egamiz to'g'ri odamni eson-omon saqlaydi, to'g'ri yuradiganga O'zi qalqon bo'ladi. 
 <BR><SUP>8 </SUP>Adolatli insonni himoya qiladi, Unga sodiq bo'lganning yo'lini qo'riqlaydi. 
 <BR><SUP>9 </SUP>Shunda sen to'g'rilik, adolat, odillik, yaÊ¼ni to'g'ri yo'l nima ekanligini tushunasan. 
 <BR><SUP>10 </SUP>Chunki yuragingga donolik kiradi, ruhing esa bilimdan zavqlanadi. 
 <BR><SUP>11 </SUP>Fahm-farosat seni himoya qiladi, aql-idrok seni qo'riqlaydi. 
 <BR><SUP>12 </SUP>Yomon yo'ldan, yovuz gapiradiganlardan asraydi. 
 <BR><SUP>13 </SUP>Ular to'g'ri yo'lni tashlab, qorong'ilikda yuradi. 
 <BR><SUP>14 </SUP>Yomon ishlardan xursand bo'ladi, yovuzlikdan quvonadi. 
 <BR><SUP>15 </SUP>Ular yo'ldan adashgan, so'qmoqlari ham egridir. 
 
 <BR><SUP>16 </SUP> Donolik seni zinokordan, tilyog'lama buzuq ayoldan saqlasin. 
 <BR><SUP>17 </SUP>Buzuq ayol yoshligidagi umr yo'ldoshini tashlab, Xudo oldida bergan ahdini buzgan. 
 <BR><SUP>18 </SUP>Uning uyi o'limga, yo'llari o'liklarning oldiga olib boradi. 
 <BR><SUP>19 </SUP>Uning oldiga borgan odam qaytib kelmaydi, hayot so'qmoqlariga qaytib qadam bosmaydi. 
 
 <BR><SUP>20 </SUP> Shuning uchun yaxshi odamlarning yo'lidan yurgin, solihlarning yo'lidan chiqmagin. 
 <BR><SUP>21 </SUP>Chunki to'g'ri odam o'sha yerda yashaydi, pok odam u yerda qoladi. 
 <BR><SUP>22 </SUP>Fosiq esa yer yuzidan qirib tashlanadi, vafosiz yo'q qilinadi. 
 
 
<BR><BR><A NAME="3"><H1>3</H1>
<BR><SUP>1 </SUP> O'g'lim, so'zlarimni unutma, amrlarimni yuragingda saqla. 
 <BR><SUP>2 </SUP>Ular umringga umr qo'shadi, hayoting tinch bo'ladi. 
 
 <BR><SUP>3 </SUP> Sevgi va sadoqatni aslo tark etma. Bo'yningga marjon qilib taqib ol, yuraging qaÊ¼riga yozib qo'y. 
 <BR><SUP>4 </SUP>Shunda Xudoning ham, odamlarning ham mehrini qozonasan, ulardan izzat-hurmat topasan. 
 
 <BR><SUP>5 </SUP> O'z aql-idrokingga suyanma, butun qalbing bilan Egamizga ishon. 
 <BR><SUP>6 </SUP>Har ishingda Egamizni eÊ¼tirof et, shunda U yo'llaringni to'g'rilaydi. 
 <BR><SUP>7 </SUP>O'zingni dono hisoblama. Egamizdan qo'rq. Yomonlikdan yuz o'girgin. 
 <BR><SUP>8 </SUP>Shunday qilsang jisming sog', joning ham omon bo'ladi. 
 
 <BR><SUP>9 </SUP> O'z boyliging, birinchi hosiling bilan Egamizni ulug'la. 
 <BR><SUP>10 </SUP>Shunda omboring to'lib-toshadi, yangi sharobing yetib ortadi. 
 
 <BR><SUP>11 </SUP> O'g'lim, Egamizning tarbiyasini rad qilmagin, Uning tanbehidan ruhing tushmasin. 
 <BR><SUP>12 </SUP>Ota yaxshi ko'rgan farzandini jazolagandek, Egamiz ham yaxshi ko'rgan bandasini jazolaydi. 
 
 <BR><SUP>13 </SUP> Donolikka erishgan, aql-idrok topgan qanday baxtlidir! 
 <BR><SUP>14 </SUP>Chunki uning bahosi kumushdan, foydasi oltindan ham afzalroqdir. 
 <BR><SUP>15 </SUP>U javohirlardan ham azizdir, sen tilagan biror narsa Unga teng kelmaydi. 
 <BR><SUP>16 </SUP>Uning o'ng qo'lida uzoq umr, chap qo'lida esa boylik va shon-shuhrat bor. 
 <BR><SUP>17 </SUP>Yo'li - shodlik yo'li, barcha so'qmoqlari tinchdir. 
 <BR><SUP>18 </SUP>Donolikni quchganlar uchun u hayot daraxti kabidir, uni mahkam tutganlar baxtlidir. 
 
 <BR><SUP>19 </SUP> Egamiz donolik bilan yerni yaratdi, aql-idroki bilan osmonni o'z o'rniga joylashtirdi. 
 <BR><SUP>20 </SUP>Uning aqli bilan chuqurliklar bo'lingan, bulutlardan shudring tushgan. 
 <BR><SUP>21 </SUP>O'g'lim, donolik va fahm-farosatni mahkam ushla, nazaringdan qochirmagin. 
 <BR><SUP>22 </SUP>O'shanda ular joningga hayot baxsh etadi, bo'yningga bezakday bo'ladi. 
 <BR><SUP>23 </SUP>Yo'lingda eson-omon yurasan, oyog'ing qoqilmaydi. 
 <BR><SUP>24 </SUP>Bexavotir yotasan, uyqung shirin bo'ladi. 
 <BR><SUP>25 </SUP>Bexosdan keladigan ofatdan qo'rqma. Yovuz odam hujum qilganda ham qo'rqma. 
 <BR><SUP>26 </SUP>Chunki Egamiz yoningda bo'ladi, seni qoqilishdan asraydi. 
 
 <BR><SUP>27 </SUP> Yaxshilik qilish qo'lingdan kelsa, muhtojlardan yordamingni ayama. 
 <BR><SUP>28 </SUP>O'zingda bor bo'lsa, qo'shningga "kechroq kelâ, "ertaga beramanâ, deb aytma. 
 <BR><SUP>29 </SUP>Senga ishonib, yoningda tinchgina yashayotgan qo'shningga qarshi yomon niyat qilma. 
 <BR><SUP>30 </SUP>Senga yomonlik qilmagan odam bilan sababsiz urishma. 
 <BR><SUP>31 </SUP>Zo'ravonga hasad qilma, u qiladigan ishlarni qilma. 
 <BR><SUP>32 </SUP>Chunki Egamizga yovuzlar jirkanchdir, U to'g'ri odamga hamroh bo'ladi. 
 <BR><SUP>33 </SUP>Fosiqning uyi Egamizning laÊ¼natiga, solihning uyi esa qut-barakaga to'ladi. 
 <BR><SUP>34 </SUP>U mazax qiluvchilarni mazax qiladi, kamtarlarga esa inoyat ko'rsatadi. 
 <BR><SUP>35 </SUP>Donolar shon-shuhratga erishadilar, nodonlar esa sharmandalikka duchor bo'ladilar. 
 
 
<BR><BR><A NAME="4"><H1>4</H1>
<BR><SUP>1 </SUP> O'g'illarim, otangizning pand-nasihatlariga quloq solinglar, eÊ¼tibor berib farosatli bo'linglar. 
 <BR><SUP>2 </SUP>Sizlarga yaxshi saboq beraman, so'zlarimdan yuz o'girmanglar. 
 <BR><SUP>3 </SUP>Men ota-onamning yolg'iz, yosh o'g'li edim. 
 <BR><SUP>4 </SUP>Bolaligimda otam menga shunday derdi: "So'zlarimni yuragingga jo qilib, amrlarimni bajargin, shunda yashaysan. 
 <BR><SUP>5 </SUP>Dono bo'l, idrokli bo'l, ularni unutma, so'zlarimdan chiqma. 
 <BR><SUP>6 </SUP>Donolikdan yuz o'girma, seni himoya qiladi, uni sevgin, seni asraydi. 
 <BR><SUP>7 </SUP>Donolikning boshi shudir, dono bo'l, bor-yo'g'ingni berib bo'lsa ham, idrok ol. 
 <BR><SUP>8 </SUP>Uni hurmat qil, seni ko'kka ko'taradi. Uni quchgin, seni shon-shuhratga erishtiradi. 
 <BR><SUP>9 </SUP>Boshingga iltifot gulchambari, shuhrat tojini kiydiradi.â 
 
 <BR><SUP>10 </SUP> O'g'lim, aytganlarimga quloq solib qabul qil, shunda umring uzoq bo'ladi. 
 <BR><SUP>11 </SUP>Senga donolik yo'llarini o'rgatdim, to'g'ri yo'ldan olib yurdim. 
 <BR><SUP>12 </SUP>Yurganingda to'siqqa uchramaysan, yugurganingda qoqilmaysan. 
 <BR><SUP>13 </SUP>Yo'l-yo'riqlarimni qattiq ushla, qo'yib yuborma, ularni qo'riqla, chunki ular hayotingdir. 
 <BR><SUP>14 </SUP>Fosiqning so'qmoqlariga oyoq bosma, yovuzlar yo'lidan yurma. 
 <BR><SUP>15 </SUP>Hatto nazar solma, yonidan ham o'tma, qayrilib uzoqdan yurgin. 
 <BR><SUP>16 </SUP>Chunki ular yomonlik qilmasdan uxlay olmaydi, birortasiga zarar keltirmaguncha uyqulari kelmaydi. 
 <BR><SUP>17 </SUP>Ular fosiqlik nonini yeydi, zo'ravonlik sharobini ichadi. 
 <BR><SUP>18 </SUP>Solihning yo'li tongga o'xshaydi, kun chiqquncha tong yorishaveradi. 
 <BR><SUP>19 </SUP>Fosiqning yo'li esa zulmat kabidir, nimaga qoqilib ketishini bilmaydi. 
 <BR><SUP>20 </SUP>O'g'lim, so'zlarimni eshit, aytganlarimga quloq sol. 
 <BR><SUP>21 </SUP>Ularni ko'z oldingdan qochirma, yuragingning qaÊ¼rida saqlagin. 
 <BR><SUP>22 </SUP>Chunki ularni topganlarga hayot, butun tan-joniga malham bo'ladi. 
 <BR><SUP>23 </SUP>Bor kuching bilan qalbingni asra, chunki u hayot bulog'idir. 
 <BR><SUP>24 </SUP>Og'zingdan egrilikni, tilingdan ayyorlikni olib tashla. 
 <BR><SUP>25 </SUP>Ko'zlaring to'g'riga qarasin, nigohing oldingga qaratilgan bo'lsin. 
 <BR><SUP>26 </SUP>To'g'ri yo'lni tanlab yur, qadamingni o'ylab bos. 
 <BR><SUP>27 </SUP>O'ngga ham, chapga ham og'ma, yovuzlikdan uzoqlash. 
 
 
<BR><BR><A NAME="5"><H1>5</H1>
<BR><SUP>1 </SUP> O'g'lim, donoligimga eÊ¼tibor ber, aql-idrokimga quloq sol, 
 <BR><SUP>2 </SUP>toki fahm-farosating yo'qolmasin, biliming saqlansin. 
 <BR><SUP>3 </SUP>Buzuq ayolning tilidan bol tomadi, so'zlari - malhamday yumshoq, 
 <BR><SUP>4 </SUP>ammo oqibati zaharday achchiq, xanjarday o'tkirdir. 
 <BR><SUP>5 </SUP>Oyoqlari o'lim tomon yuradi, qadamlari o'liklar diyoriga yetaklaydi. 
 <BR><SUP>6 </SUP>U hayotga olib boradigan yo'lga eÊ¼tibor bermaydi, yo'llari beqaror, o'zi buni bilmaydi. 
 
 <BR><SUP>7 </SUP> O'g'lim, menga quloq sol, so'zlarimdan chiqma. 
 <BR><SUP>8 </SUP>U ayoldan uzoqroq yur, uning eshigiga yaqinlashma. 
 <BR><SUP>9 </SUP>Bo'lmasa, o'z obro'yingni begonalarga, hayotingni yovuzlarga bergan bo'lasan. 
 <BR><SUP>10 </SUP>Boyligingdan begonalar bahramand bo'ladi, mehnat bilan topgan mol-mulking o'zgalarning uyida bo'ladi. 
 <BR><SUP>11 </SUP>Umring oxirida, vujudingu tanangdan asar qolmagach, faryod qilasan. 
 <BR><SUP>12 </SUP>O'shanda shunday deysan: "Men intizom va tanqiddan qanchalik nafratlanar edim-a, 
 <BR><SUP>13 </SUP>na ustozlarimga, na nasihat berganlarga quloq solibman. 
 <BR><SUP>14 </SUP>Ana oqibat, jamoa orasida halokat qirg'og'iga kelib qoldim.â 
 
 <BR><SUP>15 </SUP> O'z sardobangdagi, o'z qudug'ingdagi suvni ichaver. 
 <BR><SUP>16 </SUP>Buloqlaring tashqarida, irmoqlaring ko'chada oqsinmi?! 
 <BR><SUP>17 </SUP>Uni begonalar bilan baham ko'rma, faqat o'zingniki bo'lsin. 
 <BR><SUP>18 </SUP>Bulog'ing suvlari muborak bo'lsin, ko'z ochib ko'rganing bilan quvongin. 
 <BR><SUP>19 </SUP>Jozibali ohu va go'zal kiyik! Uning og'ushi seni qoniqtirsin, doim uning sevgisi bilan qanoatlangin. 
 <BR><SUP>20 </SUP>Nega endi, o'g'lim, begona xotinni ko'ngling qo'msaydi? Nimaga begona ayolning og'ushini quchasan? 
 <BR><SUP>21 </SUP>Insonning xatti-harakatlari Egamizning ko'zi oldidadir. Egamiz odamning barcha ishlarini kuzatib turadi. 
 <BR><SUP>22 </SUP>Fosiqning ishlari uning o'zini ushlaydi, gunohlari uni zanjirband qiladi. 
 <BR><SUP>23 </SUP>U ahmoqligi tufayli yo'ldan ozadi, tarbiyasizligi dastidan o'ladi. 
 
 
<BR><BR><A NAME="6"><H1>6</H1>
<BR><SUP>1 </SUP> O'g'lim, o'zgaga kafillik qilib, begona bilan ahdlashgan bo'lsang, 
 <BR><SUP>2 </SUP>o'z tilingdan ilinib, so'zlaring tuzoqqa yetaklagan bo'lsa, 
 <BR><SUP>3 </SUP>o'g'lim, o'zganing qo'liga tushib qolibsan, o'zingni qutqar, bor, tiz cho'kib yolvor. 
 <BR><SUP>4 </SUP>O'zingga uyqu berma, bir soniya ham dam olma. 
 <BR><SUP>5 </SUP>Ovchidan qochgan ohu kabi, bedanavoz qo'lidan qochgan bedanaday o'zingni qutqar. 
 
 <BR><SUP>6 </SUP> Ey tanbal, chumolilarga bir qara, ularning xatti-harakatlarini ko'rib dono bo'l. 
 <BR><SUP>7 </SUP>Ularning na rahbari, na nazoratchisi, na hukmdori bor. 
 <BR><SUP>8 </SUP>Lekin ular yozda oziq to'plashadi, o'rim paytida don-dun yig'ishadi. 
 <BR><SUP>9 </SUP>Sen-chi, tanbal, qachongacha uxlaysan?! Qachon o'rningdan turasan? 
 <BR><SUP>10 </SUP>"Bir oz uxlay, bir mizg'ib olay, yonboshlab birpas dam olayâ, deysan. 
 <BR><SUP>11 </SUP>Shuning uchun qashshoqlik yo'lto'sarday, muhtojlik qaroqchiday ustingga keladi. 
 
 <BR><SUP>12 </SUP> Ayyor va nopoklar yaramas so'zlarni gapirib yuradilar. 
 <BR><SUP>13 </SUP>Ko'z qisadilar, oyoq-qo'llari bilan imo-ishora qiladilar. 
 <BR><SUP>14 </SUP>Yuraklarida doim yovuz niyat qilib, odamlar orasida janjal chiqaradilar. 
 <BR><SUP>15 </SUP>Shuning uchun to'satdan ofatga uchraydilar, shifo topmay to'satdan halok bo'ladilar. 
 
 <BR><SUP>16 </SUP> Olti narsadan Egamiz nafratlanadi, yetti narsadan U jirkanadi. Bular: 
 <BR><SUP>17 </SUP>manmanlik nigohi, yolg'onchi til, begunoh qonni to'kadigan qo'llar, 
 <BR><SUP>18 </SUP>yomon niyatli yurak, yovuzlikka yuguradigan oyoqlar, 
 <BR><SUP>19 </SUP>yolg'on gapiradigan soxta guvoh, aka-ukalar orasiga nifoq soluvchilardir. 
 
 <BR><SUP>20 </SUP> O'g'lim, otang nasihatlariga quloq sol, onang o'gitlarini rad etma, 
 <BR><SUP>21 </SUP>ularni doim yuragingda saqla, bo'yningga taqib ol. 
 <BR><SUP>22 </SUP>Yurganingda ular senga yo'l ko'rsatadi, uxlaganingda qo'riqlaydi, uyg'oqligingda senga gapiradi. 
 <BR><SUP>23 </SUP>Chunki amrlar - chiroq, tanbeh - hayot yo'li, pand-nasihatlar nurdir. 
 <BR><SUP>24 </SUP>Ular seni boshqalarning xotinidan, zinokor ayolning shirin so'zidan saqlaydi. 
 <BR><SUP>25 </SUP>Yuragingda uning go'zalligini orzu qilmagin, ko'zlariga mahliyo bo'lma. 
 <BR><SUP>26 </SUP>Fohishaga bittagina non haqi yetarli, ammo o'zganing xotini bilan qilingan zino butun hayotingni barbod qiladi. 
 <BR><SUP>27 </SUP>Qo'yinga cho'g' solganda kiyimni kuydirmay bo'ladimi?! 
 <BR><SUP>28 </SUP>Cho'g' ustida yurganda oyoqni kuydirmay bo'ladimi?! 
 <BR><SUP>29 </SUP>O'zganing xotini oldiga kirganning ahvoli ham shunday, begona ayolga tekkan jazosiz qolmaydi. 
 <BR><SUP>30 </SUP>Qorni ochligidan o'zini to'ydirish uchun o'g'rilik qilsa, odamlar undan nafratlanmaydi. 
 <BR><SUP>31 </SUP>Lekin qo'lga tushib qolganda o'g'irlangan molining haqini yetti barobar qilib qaytarishi kerak. 
 <BR><SUP>32 </SUP>Zino qilgan aqlsizdir, o'zini o'zi nobud qiladi. 
 <BR><SUP>33 </SUP>U ko'p kaltak yeb sharmanda bo'ladi, bir umrga badnom bo'ladi. 
 <BR><SUP>34 </SUP>Chunki rashk erni g'azablantiradi, er qasos olganda shafqat qilmaydi. 
 <BR><SUP>35 </SUP>Har qanday hadyani rad etadi, qancha pora bersang olmaydi. 
 
 
<BR><BR><A NAME="7"><H1>7</H1>
<BR><SUP>1 </SUP> O'g'lim, so'zlarimni asra, amrlarimni dilingda saqla. 
 <BR><SUP>2 </SUP>Amrlarimni saqlab yasha, taÊ¼limotimni ko'z qorachig'ingdek asra. 
 <BR><SUP>3 </SUP>Ularni barmog'ingga bog'la, yuraging qaÊ¼riga yozib qo'y. 
 <BR><SUP>4 </SUP>Donolikni singlim, aql-idrokni qardoshim deb atagin. 
 <BR><SUP>5 </SUP>Ular seni zinokordan, tilyog'lama buzuq ayoldan asraydi. 
 
 <BR><SUP>6 </SUP> Uyimdagi deraza panjarasi ortidan qaradim, 
 <BR><SUP>7 </SUP>sodda yoshlarning orasida, bir aqlsiz yigitni ko'rib qoldim. 
 <BR><SUP>8 </SUP>Yigit ko'chadan o'tib, zinokor ayolning uyi tomon ketayotgan edi. 
 <BR><SUP>9 </SUP>Oqshom. Kech. Tun qorong'i edi. 
 <BR><SUP>10 </SUP>Shunda fohishaga o'xshab kiyingan, makkor niyatli ayol uni kutib olgani chiqdi. 
 <BR><SUP>11 </SUP>U shallaqi, o'jar, hech qachon uyida turmaydi. 
 <BR><SUP>12 </SUP>Bir qarasang ko'chada, bir qarasang maydonda, yana bir qarasang har xil burchakda turgan bo'ladi. 
 <BR><SUP>13 </SUP>U yigitni quchoqlab, o'pib, benomuslarcha shunday dedi: 
 <BR><SUP>14 </SUP>"Bugun qurbonlik keltirdim, vaÊ¼dalarimni bajardim. 
 <BR><SUP>15 </SUP>Shuning uchun seni kutib olishga chiqdim, seni qidirib topdim. 
 <BR><SUP>16 </SUP>To'shagimni Misrdan keltirilgan rangli mato bilan bezadim. 
 <BR><SUP>17 </SUP>Mirra, dolchin va aloedan bo'lgan xushbo'y atirlar sepdim. 
 <BR><SUP>18 </SUP>Qani, yur, tongga qadar kuyov-kelinday rohat qilaylik, huzur-halovat qilaylik. 
 <BR><SUP>19 </SUP>Erim hozir uyda emas, uzoq safarga ketgan. 
 <BR><SUP>20 </SUP>Bir hamyon kumush tanga olib ketgan, oy to'lmaguncha qaytib kelmaydi.â 
 
 <BR><SUP>21 </SUP> Ko'p shirin so'zlar va muloyim gaplar bilan u yigitni yo'ldan urdi. 
 <BR><SUP>22 </SUP>Yigit o'sha zahotiyoq, kushxonaga ketayotgan ho'kizday, tuzoqqa oyoq qo'yayotgan kiyikday uning orqasidan ergashdi. 
 <BR><SUP>23 </SUP>U tuzoqqa kirayotgan qushday, nayza jigariga tegmaguncha hayotini yo'qotishini bilmaydi. 
 
 <BR><SUP>24 </SUP> O'g'illarim, menga quloq solib, so'zlarimga eÊ¼tibor beringlar. 
 <BR><SUP>25 </SUP>Yuragingiz o'sha ayolning yo'liga burilmasin, uning so'qmoqlarida adashmang. 
 <BR><SUP>26 </SUP>U ko'plarni halok qildi, qurbonlari ham ko'p. 
 <BR><SUP>27 </SUP>Uning uyi o'liklar diyoriga yetaklovchi yo'ldir, o'limga olib boradi. 
 
 
<BR><BR><A NAME="8"><H1>8</H1>
<BR><SUP>1 </SUP> Donolik chorlamaydimi?! Idrok ovozini baland qilib chaqirmaydimi?! 
 <BR><SUP>2 </SUP>Qir-adirlarda, yo'l bo'ylarida, chorrahalarda, 
 <BR><SUP>3 </SUP>shahar darvozalarida, eshiklar oldida turib jar soladi: 
 <BR><SUP>4 </SUP>"Ey insonlar, sizlarni chaqiryapman, odamzodga gapirmoqdaman. 
 <BR><SUP>5 </SUP>Soddalar, fahm-farosatli bo'ling, nodonlar, idrokli bo'ling. 
 <BR><SUP>6 </SUP>Quloq soling, men aÊ¼lo gaplarni gapiraman, rostini aytaman. 
 <BR><SUP>7 </SUP>Chunki tilim haqiqatni gapiradi, fosiqlikdan esa nafratlanadi. 
 <BR><SUP>8 </SUP>Hamma so'zlarim to'g'ridir, ularda na egrilik, na buzuqlik bor. 
 <BR><SUP>9 </SUP>Farosatlilarga ravshan, bilim oladiganlarga to'g'ridir. 
 <BR><SUP>10 </SUP>Kumush o'rniga nasihatlarimni, oltin o'rniga ilm-maÊ¼rifatni tanlang. 
 <BR><SUP>11 </SUP>Chunki donolik ko'hinurdan aÊ¼loroqdir, hech qanday shodlik U bilan tenglasha olmaydi. 
 <BR><SUP>12 </SUP>Men, Donolik, aql-idrok bilan yashayman, bilim va fahm-farosat mendadir. 
 <BR><SUP>13 </SUP>Egamizdan qo'rqish yomonlikdan nafratlanish demakdir. Men mag'rurlik va manmanlikdan, yovuzlik va buzuq tildan nafratlanaman. 
 <BR><SUP>14 </SUP>Menda maslahat va haqiqat bor, men idrokman, quvvatu kuch ham mendadir. 
 <BR><SUP>15 </SUP>Shohlar men orqali hukm suradilar, hukmdorlar to'g'ri qonunlar chiqaradilar. 
 <BR><SUP>16 </SUP>Men orqali rahbarlar boshqaradilar, amaldor va barcha odil hakamlar hukm chiqaradilar. 
 <BR><SUP>17 </SUP>Kim meni sevsa o'shani sevaman, astoydil izlaganlar meni topadilar. 
 <BR><SUP>18 </SUP>Boylik, shuhrat, bitmas-tuganmas xazina, farovonlik mendadir. 
 <BR><SUP>19 </SUP>Mening hosilim toza oltindan ham, aÊ¼lo kumushdan ham yaxshiroq. 
 <BR><SUP>20 </SUP>Men to'g'ri yo'ldan, adolat so'qmoqlaridan yuraman. 
 <BR><SUP>21 </SUP>Meni sevganlar boylikni meros qilib oladilar, ularning xazinasini to'ldiraman. 
 <BR><SUP>22 </SUP>Egamiz yaratish ishlarini boshlamasdan oldin, meni bunyod qilgan edi. 
 <BR><SUP>23 </SUP>Azalda, eng boshida, dunyo yaratilmasdan oldin, U meni tayinlagan edi. 
 <BR><SUP>24 </SUP>Tubsiz dengizu bepoyon ummon, yo birorta buloq ko'z ochmay turib, men dunyoga keltirilganman. 
 <BR><SUP>25 </SUP>Tog'u tosh, qir-adir barpo bo'lmasdan oldin men tavallud topganman. 
 <BR><SUP>26 </SUP>U hali na yer, na dalalarni, na yerning tuprog'ini yaratgan edi. 
 <BR><SUP>27 </SUP>Xudo osmonni yaratganda, bepoyon ummon uzra falakni barpo etganda, men o'sha yerda edim. 
 <BR><SUP>28 </SUP>Osmonga bulutlarni joylab, dengizlarni suv bilan to'ldirgan chog'da, 
 <BR><SUP>29 </SUP>U suv toshib ketmasin deb amr berganda, yerga asos solganda, 
 <BR><SUP>30 </SUP>men Uning yonida musavvir edim, qoshida kundan-kunga zavqlanib, doimo quvonardim. 
 <BR><SUP>31 </SUP>Dunyoda, Uning yerida odamzod bilan xursand bo'lardim. 
 
 <BR><SUP>32 </SUP> O'g'illarim, menga quloq solinglar, yo'limdan yurganlar baxtlidir. 
 <BR><SUP>33 </SUP>Pand-nasihatlarimni tinglab dono bo'linglar, uni rad etmanglar. 
 <BR><SUP>34 </SUP>Har kuni ostonamda kutib, eshigimni poylab, so'zlarimga quloq soladigan baxtlidir. 
 <BR><SUP>35 </SUP>Chunki meni topgan hayot topadi, Egamizning marhamatiga sazovor bo'ladi. 
 <BR><SUP>36 </SUP>Meni ko'zdan qochirgan o'ziga zarar yetkazadi, mendan nafratlangan o'limni sevadi.â 
 
 
<BR><BR><A NAME="9"><H1>9</H1>
<BR><SUP>1 </SUP> Donolik uy qurdi, uyining yetti ustunini qo'ydi. 
 <BR><SUP>2 </SUP>Qurbonlik keltirdi, sharob tayyorlab, dasturxon yozdi. 
 <BR><SUP>3 </SUP>Xizmatkorlarini shaharning eng baland joyiga yuborib, ular orqali: 
 <BR><SUP>4 </SUP>"Kim sodda bo'lsa, bu yoqqa kelsinâ, - deb chaqirdi, aqlsizlarga shunday dedi: 
 <BR><SUP>5 </SUP>"Kelinglar, taomimdan yenglar. Men tayyorlagan sharobdan ichinglar. 
 <BR><SUP>6 </SUP>G'aflatdan voz kechinglar, shunda yashaysizlar, idrok yo'lidan yuringlar.â 
 
 <BR><SUP>7 </SUP> Mazax qiluvchiga tanbeh bergan tahqirlanadi, fosiqning xatosini aytgan haqoratlanadi. 
 <BR><SUP>8 </SUP>Mazax qiluvchiga tanbeh berma, aks holda, u sendan nafratlanadi. Donoga tanbeh ber, shunda u seni sevadi. 
 <BR><SUP>9 </SUP>Donoga o'rgatsang, yanada donoroq bo'ladi. Solihni o'qitsang, bilimini ko'paytiradi. 
 <BR><SUP>10 </SUP>Egamizdan qo'rqish donolikning boshidir, Muqaddas Xudoni bilish idrokdir. 
 <BR><SUP>11 </SUP>Chunki donolik tufayli umringga umr qo'shiladi. 
 <BR><SUP>12 </SUP>Dono bo'lsang o'zingga foyda, mazax qilsang o'zing jabr tortasan. 
 
 <BR><SUP>13 </SUP> Ahmoq ayol shallaqi va farosatsizdir, u hech narsani bilmaydi. 
 <BR><SUP>14 </SUP>Uyining eshigi oldida, shaharning eng baland joyida o'tirib, 
 <BR><SUP>15 </SUP>yo'lida to'g'ri yurgan, yonidan o'tib ketayotganlarni: 
 <BR><SUP>16 </SUP>"Kimki sodda bo'lsa, bu yoqqa kelsinâ, - deb chaqiradi, aqlsizlarga shunday deydi: 
 <BR><SUP>17 </SUP>"O'g'irlangan suv shirindir, berkitib yeyilgan non mazali.â 
 <BR><SUP>18 </SUP>Lekin u yerda arvohlar borligini, uning mehmonlari o'liklar diyorining qaÊ¼rida ekanligini bilmaydilar. 
 
 
<BR><BR><A NAME="10"><H1>10</H1>
<BR><SUP>1 </SUP>Sulaymonning hikmatlari.
 Dono farzand otaga shodlik keltiradi, nodon farzand esa onaga qayg'u. 
 <BR><SUP>2 </SUP>Yovuzlik bilan topilgan boylikdan naf yo'q, to'g'rilik esa o'limdan qutqaradi. 
 <BR><SUP>3 </SUP>Egamiz solihning och qolishiga yo'l qo'ymaydi, lekin fosiqning xohishini bajo qilmaydi. 
 <BR><SUP>4 </SUP>Dangasa qo'llar qashshoqlik keltiradi, tirishqoq qo'llar esa boylik. 
 <BR><SUP>5 </SUP>Yoz paytida hosil yiqqan - dono o'g'il, o'rim payti uxlagan esa otasiga uyat keltiradi. 
 <BR><SUP>6 </SUP>Solihning boshida - baraka, fosiqning tili esa yovuzlik konidir. 
 <BR><SUP>7 </SUP>Solihning xotirasi muborak bo'ladi, fosiqning nomi yoddan ko'tariladi. 
 <BR><SUP>8 </SUP>Yuragida donolik bo'lgan amrlarni qabul qiladi, ezma nodon esa halok bo'ladi. 
 <BR><SUP>9 </SUP>To'g'ri yurgan xavf-xatarni bilmaydi, yo'ldan og'gan esa jazo topadi. 
 <BR><SUP>10 </SUP>Ko'z qisgan qayg'uga sabab bo'ladi, ezma nodon halok bo'ladi. 
 <BR><SUP>11 </SUP>Solihning tili - hayot bulog'i, fosiqning tili - yovuzlik koni. 
 <BR><SUP>12 </SUP>Nafrat janjal qo'zg'aydi, sevgi-muhabbat esa hamma gunohlarni kechiradi. 
 <BR><SUP>13 </SUP>Idroklining so'zlarida - donolik, nodonning orqasida esa qamchi. 
 <BR><SUP>14 </SUP>Donolar bilimini orttiradi, nodonning tili esa halokat keltiradi. 
 <BR><SUP>15 </SUP>Boyning qalÊ¼asi - boyligi, kambag'alning halokati esa kambag'alligidadir. 
 <BR><SUP>16 </SUP>Solihning haqi - hayot, fosiqniki esa jazo. 
 <BR><SUP>17 </SUP>Nasihatga quloq solgan hayot yo'lidadir, tanbehni tan olmagan yo'ldan adashadi. 
 <BR><SUP>18 </SUP>Nafratini yashirgan - yolg'onchi, g'iybat tarqatuvchi ahmoqdir. 
 <BR><SUP>19 </SUP>Gap-so'z ko'p bo'lsa, janjal hech qachon to'xtamaydi, tilini tiygan esa donodir. 
 <BR><SUP>20 </SUP>Solihning tili oltin kabidir, fosiqning qalbi esa hech narsaga arzimaydi. 
 <BR><SUP>21 </SUP>Solihning tili ko'plarni oziqlantiradi, nodon esa aqlsizligi tufayli halok bo'ladi. 
 <BR><SUP>22 </SUP>Egamizning marhamati boylik keltiradi, Egamiz boylikka g'am-tashvish qo'shmaydi. 
 <BR><SUP>23 </SUP>Ahmoq yomonlik qilishdan, aqlli esa donolikdan zavqlanadi. 
 <BR><SUP>24 </SUP>Fosiq nimadan qo'rqsa, o'shanga duchor bo'ladi, solih esa orzusiga yetishadi. 
 <BR><SUP>25 </SUP>Quyundan keyin fosiqlar yo'q bo'ladi, solihlar esa abadiy mustahkamdir. 
 <BR><SUP>26 </SUP>Dangasaga ish buyursang, u sen uchun tishga qo'yilgan sirkaday, ko'zga kirgan tutunday bo'ladi. 
 <BR><SUP>27 </SUP>Egamizdan qo'rqish umrga umr qo'shadi, fosiqning umri esa qisqaradi. 
 <BR><SUP>28 </SUP>Solihning orzusi quvonch keltiradi, fosiqning niyati esa puchga chiqadi. 
 <BR><SUP>29 </SUP>Egamizning yo'li solihlar uchun qalÊ¼a, yomonlik qiladiganlar uchun esa halokatdir. 
 <BR><SUP>30 </SUP>Solih hech qachon o'rnidan qo'zg'atilmaydi, fosiq esa o'sha yerda yashamaydi. 
 <BR><SUP>31 </SUP>Solihning tili donolik keltiradi, yomon til esa kesib tashlanadi. 
 <BR><SUP>32 </SUP>Solihning tili marhamat keltiradi, fosiqning tili esa egrilik. 
 
 
<BR><BR><A NAME="11"><H1>11</H1>
<BR><SUP>1 </SUP> Yolg'on tarozi Egamiz uchun jirkanchdir, aniq tarozi toshlari esa Uning quvonchidir. 
 <BR><SUP>2 </SUP>Mag'rurlik bilan sharmandalik keladi, donolik esa kamtarlar bilandir. 
 <BR><SUP>3 </SUP>To'g'rilarning sofdilligi yo'l ko'rsatsa, xoinlarning ikkiyuzlamachiligi halok qiladi. 
 <BR><SUP>4 </SUP>Qiyomat kunida boylik foyda bermaydi, solihlik esa o'limdan saqlaydi. 
 <BR><SUP>5 </SUP>Pokdilning solihligi yo'lini to'g'rilaydi, fosiq esa fosiqligi tufayli qoqiladi. 
 <BR><SUP>6 </SUP>To'g'rining solihligi najot beradi, sotqin esa yomon niyatlari tufayli tutiladi. 
 <BR><SUP>7 </SUP>Yovuz o'lsa, orzu-umidlari ham o'ladi, fosiqning ham xohish-tilaklari poymol bo'ladi. 
 <BR><SUP>8 </SUP>Solih g'am-g'ussadan qutuladi, fosiq esa g'amga duchor bo'ladi. 
 <BR><SUP>9 </SUP>Imonsiz o'z tili bilan qo'shnisini halok qiladi, solih esa ilm-maÊ¼rifati tufayli najot topadi. 
 <BR><SUP>10 </SUP>Solihning ishi yurishsa, el-yurt quvonadi, fosiq halok bo'lsa, tantana bo'ladi. 
 <BR><SUP>11 </SUP>To'g'ri odamlar tufayli shahar gullab-yashnaydi, fosiqning tilidan esa el-yurt vayron bo'ladi. 
 <BR><SUP>12 </SUP>Qo'shnisini kamsitgan aqlsizdir, idrokli sukut saqlaydi. 
 <BR><SUP>13 </SUP>G'iybatchi sirlarni ochadi, sodiq esa sir saqlaydi. 
 <BR><SUP>14 </SUP>Yo'l-yo'riq ko'rsatuvchisi bo'lmagan xalq halok bo'ladi, maslahatchilar ko'p bo'lsa, g'alaba keladi. 
 <BR><SUP>15 </SUP>Begonaga kafillik qilgan ko'p jabr ko'radi, kafil bo'lishdan nafratlanadigan esa tinchgina yuradi. 
 <BR><SUP>16 </SUP>Mehribon xotin izzat-hurmat topadi, zo'ravon esa boylikdan boshqa hech narsaga erishmaydi. 
 <BR><SUP>17 </SUP>Shafqatli inson o'z joniga manfaat keltiradi, bag'ri tosh esa o'ziga zarar yetkazadi. 
 <BR><SUP>18 </SUP>Xudoning yo'lidan yurganlar haqiqiy mukofotni, fosiqlar esa yolg'on mukofotni oladilar. 
 <BR><SUP>19 </SUP>Solihlikni ko'zlagan inson hayotga, yomonlikni ko'zlagan esa o'z o'limiga erishadi. 
 <BR><SUP>20 </SUP>Egri yurak Egamizga jirkanch, poklarning ishlari esa Uning quvonchidir. 
 <BR><SUP>21 </SUP>Fosiq aslo jazosiz qolmaydi, solihning esa avlodlari ham najot topadilar. 
 <BR><SUP>22 </SUP>Chiroyli, ammo farosatsiz ayol, burniga tilla sirg'a taqqan cho'chqa misol. 
 <BR><SUP>23 </SUP>Solihning xohishi faqat ezgulik, fosiqning kutganlari esa qahr-g'azabdir. 
 <BR><SUP>24 </SUP>BaÊ¼zilarning qo'li ochiq, ammo boyligi ko'payaveradi. BaÊ¼zilar haddan tashqari tejamkor, ammo qashshoqlashaveradi. 
 <BR><SUP>25 </SUP>Saxiyning biri ikki bo'ladi, boshqalarga yaxshilik qilganning o'zi ham yaxshilik ko'radi. 
 <BR><SUP>26 </SUP>G'allasini qizg'anganni xalq qarg'aydi, sotganlarga esa baraka yog'iladi. 
 <BR><SUP>27 </SUP>Ezgulikka intilgan iltifot topadi, yomonlik qidirganga esa yomonlik keladi. 
 <BR><SUP>28 </SUP>Boyligiga ishongan xonavayron bo'ladi, solih esa barg kabi yashnaydi. 
 <BR><SUP>29 </SUP>O'z oilasiga g'am-tashvish keltiradiganlar meros olmaydi, nodonlar donoga qul bo'ladi. 
 <BR><SUP>30 </SUP>Solihlarning mahsuli - hayot daraxti, oqilu donolar odamlarning yuragidan joy oladi. 
 <BR><SUP>31 </SUP>Dunyoda solih qancha taqdirlansa, fosiq bilan gunohkor undan ham ko'proq jazolanadi. 
 
 
<BR><BR><A NAME="12"><H1>12</H1>
<BR><SUP>1 </SUP> Nasihatni sevgan ilm-maÊ¼rifatni sevadi, tanbehdan nafratlanadigan esa ahmoqdir. 
 <BR><SUP>2 </SUP>Yaxshi odam Egamizning marhamatiga sazovor bo'ladi, niyati buzuqni esa U jazoga hukm etadi. 
 <BR><SUP>3 </SUP>Inson yovuzlik bilan kamol topmaydi, solih hech qachon o'rnidan qo'zg'atilmaydi. 
 <BR><SUP>4 </SUP>Yaxshi xotin erining boshidagi tojidir, erini uyaltiradigan xotin boshga balodir. 
 <BR><SUP>5 </SUP>Solihning fikri-zikri - adolat, fosiqning maslahati esa yolg'ondir. 
 <BR><SUP>6 </SUP>Fosiqning so'zi qonga tashna, to'g'rining tili esa qutqaradi. 
 <BR><SUP>7 </SUP>Fosiq halokatga uchrab yo'q bo'ladi, solihning uyi esa mustahkam turadi. 
 <BR><SUP>8 </SUP>Insonni aql-idrokiga qarab ulug'laydilar, egri odam esa nafratga duchor bo'ladi. 
 <BR><SUP>9 </SUP>O'zini katta tutib nonga zor bo'lgandan ko'ra, oddiy bo'lib xizmatkor bo'lish yaxshiroq. 
 <BR><SUP>10 </SUP>Solih hayvonga ham mehribonlik qiladi, fosiqning rahmdilligi ham zolimlikdir. 
 <BR><SUP>11 </SUP>Yerga ishlov bergan to'yib non yeydi, bekor narsani ko'zlagan esa aqlsizdir. 
 <BR><SUP>12 </SUP>Fosiq yovuzlik to'riga ilintiray deydi, solihning ildizi yashnaydi. 
 <BR><SUP>13 </SUP>Fosiq o'z tilidan ilinadi, solih esa g'amdan forig' bo'ladi. 
 <BR><SUP>14 </SUP>Odam so'zlari tufayli yaxshi narsaga erishadi, mehnati uni taqdirlaydi. 
 <BR><SUP>15 </SUP>Nodon o'z yo'lini to'g'ri deb o'ylaydi, dono esa maslahatga quloq soladi. 
 <BR><SUP>16 </SUP>Nodon g'azabini darhol bildiradi, aqli raso esa haqoratlanganini berkitadi. 
 <BR><SUP>17 </SUP>To'g'ri gapiradigan haqiqatni aytadi, soxta guvoh yolg'on gapiradi. 
 <BR><SUP>18 </SUP>O'ylamasdan aytilgan so'z qilichday jarohatlaydi, dononing gaplari esa shifo beradi. 
 <BR><SUP>19 </SUP>Rostgo'y lablar abadiydir, yolg'on til esa bir lahzalikdir. 
 <BR><SUP>20 </SUP>Yomon niyat qiladiganning yuragida yolg'on, tinchlik o'rnatuvchining yuragida esa quvonch bor. 
 <BR><SUP>21 </SUP>Solihga hech qanday zarar tegmaydi, fosiq esa g'am-g'ussadan qutulmaydi. 
 <BR><SUP>22 </SUP>Yolg'onchi til Egamizga jirkanch, to'g'rilik bilan ish qiladiganlar esa Uning sevinchidir. 
 <BR><SUP>23 </SUP>Aqlli bilimini ko'z-ko'z qilmaydi, nodon o'z nodonligini oshkor qiladi. 
 <BR><SUP>24 </SUP>Tirishqoq hukm suradi, dangasa esa qul bo'ladi. 
 <BR><SUP>25 </SUP>Yurakdagi qayg'u-alam odamni ezadi, shirin so'z esa yurakni shod etadi. 
 <BR><SUP>26 </SUP>Solih o'zgalarga yo'l ko'rsatadi, fosiq esa yo'ldan adashtiradi. 
 <BR><SUP>27 </SUP>Dangasa o'ljasini pishirishga ham erinadi, g'ayratli esa qimmatbaho boylikka ega bo'ladi. 
 <BR><SUP>28 </SUP>Solihlik yo'li hayotga yetaklaydi, bu yo'lda o'lim yo'qdir. 
 
 
<BR><BR><A NAME="13"><H1>13</H1>
<BR><SUP>1 </SUP> Aqlli farzand otasining nasihatlarini qabul qiladi, mazax qiluvchi esa tanbehga quloq solmaydi. 
 <BR><SUP>2 </SUP>Yaxshi odam so'zlari bilan yaxshilikka erishadi, xoin esa zo'ravonlikka. 
 <BR><SUP>3 </SUP>Tilini tiygan jonini asraydi, tiliga erk bergan esa halokatga uchraydi. 
 <BR><SUP>4 </SUP>Dangasaning ko'ngli xohlaydi-yu, ammo hech narsaga erisha olmaydi, tirishqoq esa orzusiga yetishadi. 
 <BR><SUP>5 </SUP>Solih yolg'ondan nafratlanadi, fosiq esa uyatli va sharmandali ishlar qiladi. 
 <BR><SUP>6 </SUP>Solihlik to'g'ri yuradiganni himoya qiladi, fosiqlik esa gunohkorni halok qiladi. 
 <BR><SUP>7 </SUP>Shunday odam bor, hech narsasi yo'g'-u, o'zini boy ko'rsatadi. Yana shunday odam bor, boyligi ko'p-u, o'zini qashshoq ko'rsatadi. 
 <BR><SUP>8 </SUP>Jonning haqi - uning boyligi, kambag'al esa do'q-po'pisadan qo'rqmaydi. 
 <BR><SUP>9 </SUP>Solihlarning chirog'i doim charog'on, fosiqniki esa o'chib qoladi. 
 <BR><SUP>10 </SUP>Mag'rurlikdan faqat urush chiqadi, nasihatga quloq solgan odamda esa donolik bor. 
 <BR><SUP>11 </SUP>Hiyla bilan topilgan davlat yo'qoladi, mehnat bilan topilgani esa ko'payadi. 
 <BR><SUP>12 </SUP>Ro'yobga chiqmagan umid yurakni ezadi, ushalgan orzu esa hayot daraxti kabidir. 
 <BR><SUP>13 </SUP>Pand-nasihatlardan nafratlangan o'ziga halokat keltiradi, amrga quloq solgan esa taqdirlanadi. 
 <BR><SUP>14 </SUP>Dononing taÊ¼limoti hayot manbaidir, u odamni o'lim tuzog'idan asraydi. 
 <BR><SUP>15 </SUP>Idrokli inson marhamatga erishadi, xoinning yo'li esa mashaqqatlidir. 
 <BR><SUP>16 </SUP>Zukko odam aql bilan ish qiladi, aqlsiz esa ahmoqligini ko'rsatadi. 
 <BR><SUP>17 </SUP>Yomon xabarchi kulfat olib keladi, sodiq xabarchi esa yurakka shifo keltiradi. 
 <BR><SUP>18 </SUP>Nasihatga quloq solmaganlarga qashshoqlik va uyat keladi, tanbehga quloq solganlar esa hurmat va izzat topadi. 
 <BR><SUP>19 </SUP>Amalga oshgan tilak jonga rohat beradi, nodon odam yomonlikdan ayrilishni rad etadi. 
 <BR><SUP>20 </SUP>Donoga hamroh bo'lgan dono bo'ladi, ahmoqqa yo'ldosh bo'lgan esa halok bo'ladi. 
 <BR><SUP>21 </SUP>Baxtsizlik gunohkorning ketidan quvib yuradi, solihning mukofoti esa baxt-saodatdir. 
 <BR><SUP>22 </SUP>Yaxshi odam bolalarining bolalariga ham meros qoldiradi, fosiqning boyligi esa solihga nasib etadi. 
 <BR><SUP>23 </SUP>Kambag'alning dalasida g'alla mo'l, lekin adolatsizlik tufayli vayron bo'ladi. 
 <BR><SUP>24 </SUP>Kaltakni o'g'lidan ayagan odam uni yomon ko'radi, o'g'lini sevgan esa yoshlikdan tartib-intizomga o'rgatadi. 
 <BR><SUP>25 </SUP>Solih qorni to'yib ovqat yeydi, fosiq esa och qoladi. 
 
 
<BR><BR><A NAME="14"><H1>14</H1>
<BR><SUP>1 </SUP> Dono xotin o'z oilasini mustahkamlaydi, nodon xotin esa oilasini o'zi buzadi. 
 <BR><SUP>2 </SUP>To'g'ri yo'ldan yuradigan Egamizdan qo'rqadi, egri yo'ldan yuradigan esa Uni rad etadi. 
 <BR><SUP>3 </SUP>Ahmoqning so'zlari o'ziga kaltak keltiradi, dononiki esa uni himoya qiladi. 
 <BR><SUP>4 </SUP>Ho'kiz bo'lmasa oxur toza, lekin ho'kizning kuchi tufayli hosil ko'p bo'ladi. 
 <BR><SUP>5 </SUP>Sodiq guvoh yolg'on gapirmaydi, soxta guvoh yolg'on gapirishdan to'xtamaydi. 
 <BR><SUP>6 </SUP>Mazax qiluvchi donolikni qidiradi, ammo topolmaydi, idrokliga esa bilim olish oson. 
 <BR><SUP>7 </SUP>Aqlsizdan uzoqlash, chunki undan maÊ¼noli so'z chiqmaydi. 
 <BR><SUP>8 </SUP>Ziyrakning donoligi o'z yo'lini bilishidadir, aqlsizning ahmoqligi esa uni yo'ldan adashtiradi. 
 <BR><SUP>9 </SUP>Ahmoq odam ayb qurbonligi ustidan kuladi, to'g'ri odam esa Xudoning marhamatiga sazovor bo'ladi. 
 <BR><SUP>10 </SUP>Yurak o'z dardini o'zi biladi, uning shodligini ham hech kim to'liq tushunmaydi. 
 <BR><SUP>11 </SUP>Fosiqlarning uyi xaroba bo'ladi, solihlarning xonadoni esa gullab-yashnaydi. 
 <BR><SUP>12 </SUP>Shunday yo'l borki, insonga to'g'ri bo'lib ko'rinadi, ammo oxiri o'limga olib boradi. 
 <BR><SUP>13 </SUP>Kulsa ham yurakda qayg'u bor, xursandchilikning oxiri g'amdir. 
 <BR><SUP>14 </SUP>Yuragi qing'ir o'z egriligidan, yaxshi odam esa to'g'riligidan mamnun. 
 <BR><SUP>15 </SUP>Sodda har bir so'zga ishonaveradi, aqlli esa qadamini o'ylab bosadi. 
 <BR><SUP>16 </SUP>Dono qo'rqib yomonlikdan uzoqlashadi, nodon esa jahli tez va beparvo. 
 <BR><SUP>17 </SUP>Badjahl aqlsizlik qiladi, badniyat nafratga uchraydi. 
 <BR><SUP>18 </SUP>Soddalarning nasibasi - nodonlik, aqllilarning toji esa ilmu maÊ¼rifatdir. 
 <BR><SUP>19 </SUP>Yomonlar yaxshilarning oldida, fosiqlar solihlarning darvozasida taÊ¼zim qiladi. 
 <BR><SUP>20 </SUP>Kambag'aldan qo'shnilari ham nafratlanadi, boyning esa o'rtoqlari ko'p. 
 <BR><SUP>21 </SUP>Qo'shnisini xor qilgan - gunohkor, muhtojga marhamat qilgan esa baxtlidir. 
 <BR><SUP>22 </SUP>Niyati buzuqlar yo'ldan adashadi. Yaxshi niyatlilar esa sevgi va sadoqatga sazovor bo'ladi. 
 <BR><SUP>23 </SUP>Har bir mehnatdan foyda bor, quruq gap esa kambag'allik keltiradi. 
 <BR><SUP>24 </SUP>Oqillarning toji - donoligi, aqlsizning nodonligi esa ahmoqligidir. 
 <BR><SUP>25 </SUP>Rostgo'y guvoh jonni qutqarsa, yolg'onchi guvoh aldaydi. 
 <BR><SUP>26 </SUP>Egamizdan qo'rqish - mustahkam qalÊ¼a, farzandlariga ham O'zi panohdir. 
 <BR><SUP>27 </SUP>Egamizdan qo'rqish hayot manbaidir, bunday xislat odamni o'lim tuzog'idan asraydi. 
 <BR><SUP>28 </SUP>Xalqning ko'pligi - shohning shuhrati, kamligi esa hokimning halokatidir. 
 <BR><SUP>29 </SUP>Sabr-toqatli odam aql-idroklidir, jahldorlik ahmoqlikni bildiradi. 
 <BR><SUP>30 </SUP>Xotirjam yurak tanaga hayot baxsh etadi, hasadgo'ylik esa suyaklarni chiritadi. 
 <BR><SUP>31 </SUP>Kambag'alga zulm qilgan Yaratuvchini tahqirlagan bo'ladi, muhtojga yordam bergan esa Xudoni ulug'lagan bo'ladi. 
 <BR><SUP>32 </SUP>Fosiq o'z qilmishlari tufayli halokatga uchraydi, solih esa o'limda ham panoh topadi. 
 <BR><SUP>33 </SUP>Donolik oqilning qalbida yashaydi, nodonlar orasida ham o'zini bildiradi. 
 <BR><SUP>34 </SUP>Solihlik xalqni yuksaltirsa, gunoh sharmanda qiladi. 
 <BR><SUP>35 </SUP>Donolik bilan ish qiladigan qul shohning marhamatiga sazovordir, sharmandali ish qiladigan esa uning g'azabiga uchraydi. 
 
 
<BR><BR><A NAME="15"><H1>15</H1>
<BR><SUP>1 </SUP> Yumshoq javob g'azabni qaytaradi, qattiq so'z esa jahl chiqaradi. 
 <BR><SUP>2 </SUP>Donolar tilidan ilm-hikmat yog'ilsa, nodonlardan ahmoqlik chiqadi. 
 <BR><SUP>3 </SUP>Egamizning ko'zlari hamma joyda, U yaxshiyu yomonni ko'rib turadi. 
 <BR><SUP>4 </SUP>Shirin so'z - hayot daraxti, buzuq til - jonning halokati. 
 <BR><SUP>5 </SUP>Otasining nasihatini ahmoq rad etadi, tanbehga quloq solgan esa idroklidir. 
 <BR><SUP>6 </SUP>Solihning uyida boylik ko'p, fosiqning hosili esa tashvish keltiradi. 
 <BR><SUP>7 </SUP>Dononing tili bilim tarqatadi, ahmoqning qalbi esa unday emas. 
 <BR><SUP>8 </SUP>Fosiqning qurbonligi Egamizga jirkanchdir, to'g'rining ibodati esa Uning quvonchi. 
 <BR><SUP>9 </SUP>Fosiqning ishlari Egamizga jirkanchdir, solihlikka intilganni esa U sevadi. 
 <BR><SUP>10 </SUP>To'g'ri yo'lni tashlab ketgan qattiq jazo oladi, tanbehdan nafratlangan o'ladi. 
 <BR><SUP>11 </SUP>Hatto O'lim va Halokat ham Egamiz nigohi ostida ekan, odamzodning qalbi Unga hech narsa emas. 
 <BR><SUP>12 </SUP>Masxara qiluvchi tanbeh berganlarni yoqtirmaydi, u donolar oldiga ham bormaydi. 
 <BR><SUP>13 </SUP>Yurak shod bo'lsa, chehra ochiq, g'amgin bo'lsa, ruh tushkundir. 
 <BR><SUP>14 </SUP>Zakovatli yurak ilm qidiradi, aqlsizning og'zi ahmoqlik izlaydi. 
 <BR><SUP>15 </SUP>Qiynalganlarga har kun tashvish, lekin yuragida shodlik bo'lsa, doimo bayram. 
 <BR><SUP>16 </SUP>Ko'p boylikka ega bo'lib vahima bilan yashagandan ko'ra, Egamizdan qo'rqib ozgina boylik bilan yashash yaxshiroq. 
 <BR><SUP>17 </SUP>Go'sht yeb nafrat bilan yashashdan, sabzavot yeb sevgi bilan yashagan afzalroq. 
 <BR><SUP>18 </SUP>Badjahl janjal chiqaradi, jahlni tiyadigan esa tinchlantiradi. 
 <BR><SUP>19 </SUP>Dangasaning yo'li tikanli chetan devor kabi, to'g'rining so'qmog'i esa katta ravon yo'ldir. 
 <BR><SUP>20 </SUP>Aqlli farzand otasini quvontiradi, aqlsiz esa onasini xor qiladi. 
 <BR><SUP>21 </SUP>Ahmoqlik vijdonsizga quvonchdir, aqlli esa to'g'ri yuradi. 
 <BR><SUP>22 </SUP>Maslahat bo'lmagan joyda ish yurishmaydi, maslahatchi ko'p bo'lsa, muvaffaqiyatli bo'ladi. 
 <BR><SUP>23 </SUP>Odam yaxshi javobi tufayli quvonadi, o'z vaqtida aytilgan so'z qanchalik yaxshi. 
 <BR><SUP>24 </SUP>Donoga tepadagi hayot so'qmog'i pastdagi o'liklar diyoridan uzoqlashish uchundir. 
 <BR><SUP>25 </SUP>Egamiz takabburning uyini vayron qiladi, bevaning mol-mulkini saqlaydi. 
 <BR><SUP>26 </SUP>Fosiqning niyatlari Egamizga jirkanch, yoqimli so'zlar esa pokdir. 
 <BR><SUP>27 </SUP>Ochko'z o'z uyiga tashvish keltiradi, poradan nafratlanadigan esa yashaydi. 
 <BR><SUP>28 </SUP>Solih o'ylab javob beradi, fosiqning og'zidan esa yomonlik chiqaveradi. 
 <BR><SUP>29 </SUP>Egamiz fosiqlardan uzoqda, lekin solihlarning ibodatini eshitadi. 
 <BR><SUP>30 </SUP>Ko'zdagi nur ko'ngilni xushnud etadi, xushxabar tan-jonga oziq beradi. 
 <BR><SUP>31 </SUP>Hayotbaxsh nasihatga quloq solgan donolarning orasida bo'ladi. 
 <BR><SUP>32 </SUP>Nasihatni rad qilgan o'z jonini xor qiladi, tanbehga quloq solgan esa idrokli bo'ladi. 
 <BR><SUP>33 </SUP>Egamizdan qo'rqish donolikni o'rgatadi, kamtarlik izzatu ikromga sazovor qiladi. 
 
 
<BR><BR><A NAME="16"><H1>16</H1>
<BR><SUP>1 </SUP> Rejalar odamning yuragida, tildagi javob esa Egamizdan. 
 <BR><SUP>2 </SUP>Odamning qilmishlari uning nazarida to'g'ri, lekin Egamiz yurakning pokligini o'lchaydi. 
 <BR><SUP>3 </SUP>Ishlaringni Egamizga topshir, shunda rejalaring mustahkam bo'ladi. 
 <BR><SUP>4 </SUP>Hamma narsani Egamiz O'z maqsadi bilan yaratgan, hatto fosiqlarning ham qismatini belgilab qo'ygan. 
 <BR><SUP>5 </SUP>Barcha takabburlar Egamizga jirkanch, ular jazosiz qolmaydilar. 
 <BR><SUP>6 </SUP>Sevgi va sadoqat tufayli gunoh kechiriladi, Egamizdan qo'rqish yomonlikdan uzoqlashtiradi. 
 <BR><SUP>7 </SUP>Egamizga insonning yo'llari maÊ¼qul kelganda, dushmanlari bilan ham yarashtiradi. 
 <BR><SUP>8 </SUP>Adolatsiz kelgan ko'p daromaddan, halol mehnat bilan topilgan ozginasi yaxshiroq. 
 <BR><SUP>9 </SUP>Odam yuragida niyat qiladi, uning qadamini esa Egamiz boshqaradi. 
 <BR><SUP>10 </SUP>Xudoning so'zlari shohning tilida, hukm qilganda xato qilmaydi. 
 <BR><SUP>11 </SUP>To'g'ri taroziyu pallalar Egamiznikidir, tarozi toshlarini ham Xudo yaratgan. 
 <BR><SUP>12 </SUP>Shohning yomonlik qilishi qabihlikdir, chunki uning taxti adolat tufayli mustahkam. 
 <BR><SUP>13 </SUP>To'g'ri so'z shohning quvonchidir, u rostgo'ylarni yaxshi ko'radi. 
 <BR><SUP>14 </SUP>Shohning g'azabi o'lim darakchisidir, dono uni tinchlantiradi. 
 <BR><SUP>15 </SUP>Shoh yuzidagi tabassum hayotdan nishona, uning marhamati yomg'ir keltiradigan bulut kabidir. 
 <BR><SUP>16 </SUP>Dono bo'lish - oltindan, idrok topish esa kumushdan ham yaxshiroqdir. 
 <BR><SUP>17 </SUP>To'g'rining yo'li yomonlikdan uzoqlashtiradi, qadamini bilib bosgan odam o'z jonini asraydi. 
 <BR><SUP>18 </SUP>Mag'rurlikning ortidan halokat keladi, takabburlikdan so'ng esa odam qoqiladi. 
 <BR><SUP>19 </SUP>Takabburlar bilan o'lja bo'lishgandan ko'ra, kamtarin bo'lib kambag'allar orasida yashash yaxshiroq. 
 <BR><SUP>20 </SUP>Gapga tushunadigan yaxshilik topadi, Egamizga umid bog'lagan baxtli bo'ladi. 
 <BR><SUP>21 </SUP>Qalbida donolik bo'lgan farosatli deb ataladi, shirinsuxanlik aql-idrokni ko'paytiradi. 
 <BR><SUP>22 </SUP>Idrok o'zining sohibi uchun hayot bulog'i, ahmoqlik esa ahmoqqa jazodir. 
 <BR><SUP>23 </SUP>Dononing yuragi tiliga idrok beradi, so'zlarini ishonchli qiladi. 
 <BR><SUP>24 </SUP>Yoqimli so'z asal kabidir, jonga rohat, suyaklarga malhamdir. 
 <BR><SUP>25 </SUP>Shunday yo'l borki, insonga to'g'ri bo'lib ko'rinadi, ammo oxiri o'limga olib boradi. 
 <BR><SUP>26 </SUP>Mehnat qiladigan odam o'zi uchun ishlaydi, chunki och qorni uni undaydi. 
 <BR><SUP>27 </SUP>Yaramas odam yomonlikni qo'zg'aydi, so'zlari kuydiradigan olov kabidir. 
 <BR><SUP>28 </SUP>Makkor janjal chiqaradi, g'iybatchi esa yaqin do'stlarni ajratadi. 
 <BR><SUP>29 </SUP>Yovuz o'zgani aldab, yomon yo'lga boshlaydi. 
 <BR><SUP>30 </SUP>Ko'zini qisgan - yomon niyatda, labini tishlagan esa yovuzlik qilgan. 
 <BR><SUP>31 </SUP>Oqargan sochlar - sharofat toji, solihlik yo'lida yurgan unga erishadi. 
 <BR><SUP>32 </SUP>Jahlini tiygan - qudratlidan, o'zini tuta biladigan esa shaharni yenggandan yaxshiroq. 
 <BR><SUP>33 </SUP>QurÊ¼a tashlanadi, ammo barcha qaror Egamizdandir. 
 
 
<BR><BR><A NAME="17"><H1>17</H1>
<BR><SUP>1 </SUP> Dasturxoni to'la janjalli uydan, bir tishlam qattiq noni bor tinch xonadon yaxshiroq. 
 <BR><SUP>2 </SUP>Sharmandali ish qiladigan o'g'il ustidan farosatli qul hukmronlik qiladi, u xo'jayinining o'g'illari qatori merosga sherik bo'ladi. 
 <BR><SUP>3 </SUP>Kumush va oltin olovda sinaladi, odamlarning qalbini esa Egamiz sinaydi. 
 <BR><SUP>4 </SUP>Fosiqlar yovuz odamlarning gapiga kiradi, yolg'onchilar esa g'iybatga quloq soladi. 
 <BR><SUP>5 </SUP>Kambag'alni mazax qilgan odam ularni Yaratganni tahqirlaydi, birovning baxtsizligidan quvongan jazosiz qolmaydi. 
 <BR><SUP>6 </SUP>Nabiralar - keksalarning toju taxti, otalar o'g'illarning shon-shuhratidir. 
 <BR><SUP>7 </SUP>Yaxshi so'z nodonga yarashmagandek, yolg'on ham ulug'sifat odamga aslo to'g'ri kelmaydi. 
 <BR><SUP>8 </SUP>O'z egasining nazarida pora sehrli qimmatbaho tosh, go'yo hamma yerda omad keltiradi. 
 <BR><SUP>9 </SUP>Gunohni kechirgan do'stlikni saqlaydi, uni kavlashtirgan esa do'stni uzoqlashtiradi. 
 <BR><SUP>10 </SUP>Donoga berilgan bitta tanbeh nodonning boshida singan yuzta kaltakdan taÊ¼sirliroq. 
 <BR><SUP>11 </SUP>Fosiq faqat g'alayon payida bo'ladi, shuning uchun unga yovuz elchi yuboriladi. 
 <BR><SUP>12 </SUP>Tentakning ahmoqligiga yo'liqqandan ko'ra, bolalaridan ayrilgan ona ayiqqa duch kelgan yaxshiroq. 
 <BR><SUP>13 </SUP>Yaxshilikka yomonlik qilganning xonadonidan yomonlik arimaydi. 
 <BR><SUP>14 </SUP>Janjalning boshlanishi - suv urib ketishiga o'xshaydi, janjal chiqmasdan uni to'xtat. 
 <BR><SUP>15 </SUP>Fosiqni oqlash, solihni ayblash - ikkovi ham Egamizga jirkanchdir. 
 <BR><SUP>16 </SUP>Bu nima?! Nodonning qo'lida boylik bor, "Donolik sotib olayâ, - deydi, lekin unda aql yo'q. 
 <BR><SUP>17 </SUP>Haqiqiy do'st har doim sevadi, aka-ukalar ham og'ir kun uchun tug'ilgan. 
 <BR><SUP>18 </SUP>Qo'l tashlab birovga kafillik qiladigan aqlsizdir. 
 <BR><SUP>19 </SUP>Gunohni yaxshi ko'rgan urush-janjalni sevar, o'ziga bino qo'ygan halokat qidirar. 
 <BR><SUP>20 </SUP>Yuragi makkor odam yaxshilikka erishmaydi, egri til kulfatga duchor bo'ladi. 
 <BR><SUP>21 </SUP>Nodon farzand ko'rgan qayg'u chekadi, ahmoqning otasi shodlik nimaligini bilmaydi. 
 <BR><SUP>22 </SUP>Shod yurak - shifobaxsh dori, g'am-kulfat esa jonning egovidir. 
 <BR><SUP>23 </SUP>Fosiq qo'ynidan pora olib adolat yo'lini o'zgartiradi. 
 <BR><SUP>24 </SUP>Fahm-farosatli inson donolikka qaraydi, nodonning ko'zi esa dunyoning narigi chetida. 
 <BR><SUP>25 </SUP>Ahmoq farzand - otasiga qayg'u, uni tuqqan onaga g'amdir. 
 <BR><SUP>26 </SUP>Solihni jazolash, amaldorni odilligi uchun koyish yaxshi emas. 
 <BR><SUP>27 </SUP>Kam gapirgan - dono, og'ir, vazmin odam idroklidir. 
 <BR><SUP>28 </SUP>Hatto ahmoq ham indamay o'tirganda dono bo'lib ko'rinadi, tilini tiyib turgan farosatli hisoblanadi. 
 
 
<BR><BR><A NAME="18"><H1>18</H1>
<BR><SUP>1 </SUP> Boshqalardan ajralgan o'z istagini qondirishni xohlaydi, u hamma dono nasihatga qarshi chiqadi. 
 <BR><SUP>2 </SUP>Nodon aql-idrokni yoqtirmaydi, faqat o'zini ko'rsatadi. 
 <BR><SUP>3 </SUP>Fosiqlik dastidan sharmandalik keladi, hurmatsizlik esa uyat keltiradi. 
 <BR><SUP>4 </SUP>Dono so'zlar chuqur suvlarday tuganmasdir, donolik bulog'i oshib-toshgan irmoqdir. 
 <BR><SUP>5 </SUP>Fosiqning tarafini olish, hukmda solihni ayblash yaxshi emas. 
 <BR><SUP>6 </SUP>Ahmoqning tili janjal chiqaradi, so'zlari esa kaltak keltiradi. 
 <BR><SUP>7 </SUP>Ahmoqning tili o'ziga halokat, so'zlari joniga tuzoqdir. 
 <BR><SUP>8 </SUP>G'iybatchining so'zi shirin ovqat kabidir, odamning butun aÊ¼zoyi badaniga singib ketadi. 
 <BR><SUP>9 </SUP>Ishda dangasa bo'lgan odam buzg'unchiga og'aynidir. 
 <BR><SUP>10 </SUP>Egamizning nomi mustahkam qalÊ¼adir, solih u yerga borib eson-omon bo'ladi. 
 <BR><SUP>11 </SUP>Boyning boyligi qalÊ¼asidir, uning nazarida shaharning baland devori kabidir. 
 <BR><SUP>12 </SUP>Takabburlik halokatga olib boradi, kamtarlik esa izzatu ikromga sazovor qiladi. 
 <BR><SUP>13 </SUP>Oxirigacha tinglamay javob bergan ahmoqdir, u sharmanda bo'ladi. 
 <BR><SUP>14 </SUP>Odamning ruhi kasallikka chiday oladi, lekin tushkun ruhga kim toqat qila oladi?! 
 <BR><SUP>15 </SUP>Aqllining qalbi bilim oladi, dono ilmu maÊ¼rifatga intiladi. 
 <BR><SUP>16 </SUP>Sovg'a egasiga hamma eshiklarni ochadi, katta odam oldiga olib boradi. 
 <BR><SUP>17 </SUP>Birinchi gapirgan odam boshqasi kelib tekshirmaguncha, haq ko'rinadi. 
 <BR><SUP>18 </SUP>QurÊ¼a janjalni to'xtatadi, kuchli raqiblarni ham ajratadi. 
 <BR><SUP>19 </SUP>Xafa bo'lgan birodarga yaqinlashish kuchli shaharni olishdan ham qiyin, o'rtadagi janjal qalÊ¼aning qulfiga o'xshaydi. 
 <BR><SUP>20 </SUP>Odamning qorni og'zining mahsuli bilan to'yadi, tilining samarasi bilan qoniqadi. 
 <BR><SUP>21 </SUP>O'lim ham, hayot ham tilning hukmidadir, birisini sevgan mevasini yeydi. 
 <BR><SUP>22 </SUP>Xotin topgan baxt topib, Egamizning marhamatiga sazovor bo'ladi. 
 <BR><SUP>23 </SUP>Kambag'al iltijo bilan gapiradi, boy esa qo'pol javob beradi. 
 <BR><SUP>24 </SUP>Shunday do'st borki, u halokat keltiradi, do'st borki, u tug'ishgandan ham yaqinroqdir. 
 
 
<BR><BR><A NAME="19"><H1>19</H1>
<BR><SUP>1 </SUP> To'g'ri yuradigan kambag'al egri tilli ahmoqdan yaxshiroq. 
 <BR><SUP>2 </SUP>Bilimsiz istak yaxshi emas, shoshqaloqlar ham qoqiladi. 
 <BR><SUP>3 </SUP>Nodonning nodonligi hayotini buzadi-yu, Egamizdan jahli chiqadi. 
 <BR><SUP>4 </SUP>Boylik do'stlar ustiga do'st keltiradi, kambag'al esa do'stidan ham ayriladi. 
 <BR><SUP>5 </SUP>Soxta guvoh jazosiz qolmaydi, yolg'on gapiruvchi ham qochib qutulmaydi. 
 <BR><SUP>6 </SUP>AÊ¼yonlarning marhamatini istaydigan ko'p, sovg'a beruvchiga hamma do'stdir. 
 <BR><SUP>7 </SUP>Kambag'aldan hamma aka-ukalari nafratlanadi, do'stlari ham uzoqlashadi, qidirganda ularning izi ham yo'q. 
 <BR><SUP>8 </SUP>Donolikka erishgan o'z jonini sevadi, farosatli kishi yaxshilik topadi. 
 <BR><SUP>9 </SUP>Soxta guvoh jazosiz qolmaydi, yolg'onchi halok bo'ladi. 
 <BR><SUP>10 </SUP>Hashamatli yashash ahmoqqa yarashmaganidek, xo'jayin ustidan hokimlik qilish ham qulga to'g'ri kelmaydi. 
 <BR><SUP>11 </SUP>Odamning aqli jahlini tiyadi, gunohni kechirish unga shuhrat keltiradi. 
 <BR><SUP>12 </SUP>Shohning g'azabi sherning o'kirishiga o'xshaydi, muruvvati esa maysadagi shabnam kabidir. 
 <BR><SUP>13 </SUP>Nodon farzand otasiga tashvish keltiradi, xotinning janjali beto'xtov tomadigan chakkadaydir. 
 <BR><SUP>14 </SUP>Uy va boylik - otadan meros, farosatli xotin esa Egamizdandir. 
 <BR><SUP>15 </SUP>Dangasalik odamni uyquchi qiladi, yalqov odam och qoladi. 
 <BR><SUP>16 </SUP>Amrlarga amal qilgan o'z jonini asraydi, o'z hayotini xor qilgan esa o'ladi. 
 <BR><SUP>17 </SUP>Kambag'alga rahm qilish - Egamizga qarz berishday, U yaxshilikni qaytaradi. 
 <BR><SUP>18 </SUP>Umid bor ekan, farzandingni tarbiya qil, buzilib, nobud bo'lishiga yo'l qo'yma. 
 <BR><SUP>19 </SUP>Jahldor jazosini oladi, uni bir qutqarsang yana qutqarishingga to'g'ri keladi. 
 <BR><SUP>20 </SUP>Nasihatga quloq sol, pand-o'gitni qabul qil, shunda umring bo'yi oqil bo'lasan. 
 <BR><SUP>21 </SUP>Insonning yuragida niyat ko'p, lekin faqat Egamizning aytgani amalga oshadi. 
 <BR><SUP>22 </SUP>Insonning istagi - sadoqatli sevgi, kambag'al odam yolg'onchidan yaxshiroqdir. 
 <BR><SUP>23 </SUP>Egamizdan qo'rqish hayotga eltadi, odam huzur-halovatda yashab tashvishga uchramaydi. 
 <BR><SUP>24 </SUP>Dangasa qo'lini kosaga cho'zadi-yu, og'ziga olib kelishga erinadi. 
 <BR><SUP>25 </SUP>Mazax qiluvchining taÊ¼zirini ber! Shunda sodda odamlarga aql kiradi. Farosatliga tanbeh ber! Shunda uning bilimi oshadi. 
 <BR><SUP>26 </SUP>Otasiga zo'ravonlik qilib, onasini haydagan o'g'il uyat va sharmandalik keltiradi. 
 <BR><SUP>27 </SUP>Ey o'g'lim, agar nasihatga quloq tutmasang, ilm-maÊ¼rifatdan yuz o'girgan bo'lasan. 
 <BR><SUP>28 </SUP>Makkor guvoh adolat ustidan kuladi, fosiqning og'zi yovuzlikni o'ziga oladi. 
 <BR><SUP>29 </SUP>Mazax qiluvchilarga hukm, nodonlarga kaltak tayyordir. 
 
 
<BR><BR><A NAME="20"><H1>20</H1>
<BR><SUP>1 </SUP> Sharob - mazaxchi, aroq - janjalkash, ularga aldanganlar nodondir. 
 <BR><SUP>2 </SUP>Shohning g'azabi - sherning o'kirishiday, uning jahlini chiqargan jonidan mahrum bo'ladi. 
 <BR><SUP>3 </SUP>Janjaldan o'zini tortish - insonning hurmati, ahmoq esa janjalga aralashadi. 
 <BR><SUP>4 </SUP>Dangasa kuzda yer haydamaydi, o'rim payti esa qidirib hech narsa topolmaydi. 
 <BR><SUP>5 </SUP>Insonning fikrlari - chuqur suv kabidir, fahmli odam ularni tashqariga chiqara oladi. 
 <BR><SUP>6 </SUP>Ko'pchilik o'zini sodiq deb aytadi, haqiqatan ham sadoqatli bo'lganni topib ko'r-chi! 
 <BR><SUP>7 </SUP>Solih halol yashaydi, uning bolalari naqadar baxtlidir! 
 <BR><SUP>8 </SUP>Hukmronlik qilayotgan shoh o'z ko'zi bilan barcha yomonliklarni ajratadi. 
 <BR><SUP>9 </SUP>"Qalbimni tozaladim, gunohimdan xolimanâ, deb kim ayta oladi?! 
 <BR><SUP>10 </SUP>Ikki turli tarozi toshi va noto'g'ri o'lchov - ikkovi ham Egamizga jirkanchdir. 
 <BR><SUP>11 </SUP>Hatto yosh bolani ham xulqidan, to'g'riligini va pokligini ishlaridan bilsa bo'ladi. 
 <BR><SUP>12 </SUP>Eshitadigan quloq, ko'radigan ko'z - ikkovini ham Egamiz yaratgan. 
 <BR><SUP>13 </SUP>Uyquni yaxshi ko'rma, bo'lmasa kambag'al bo'lasan, ko'zlaringni och, qorning to'yadi. 
 <BR><SUP>14 </SUP>Xaridor: "Yaxshi emas, yaxshi emas!â deydi-yu, nariroqqa borib maqtanadi. 
 <BR><SUP>15 </SUP>Oltin bor, yoqut toshlar ham ko'p, biroq eng qimmatbaho narsa - bilimli til. 
 <BR><SUP>16 </SUP>Begonaga kafillik qilganning to'nini yechib ol, ha, bunday aqlsiz odamdan kiyimini garov qilib ol. 
 <BR><SUP>17 </SUP>Nohaqlik bilan topilgan non shirin, ammo keyin og'iz tuproq bilan to'ladi. 
 <BR><SUP>18 </SUP>Maslahat bilan reja tuz, aqlli yo'l-yo'riq bilan urush olib bor. 
 <BR><SUP>19 </SUP>Chaqimchi sirlarni ochadi, og'zi bo'sh odam bilan aloqada bo'lma. 
 <BR><SUP>20 </SUP>Kim ota-onasini laÊ¼natlasa, uning chirog'i zulmatda o'chib qoladi. 
 <BR><SUP>21 </SUP>Boshida shoshilib olingan meros oqibatda baraka keltirmaydi. 
 <BR><SUP>22 </SUP>Yovuzlik uchun qasos olaman demagin, Egamizga umid bog'lab kutgin, U seni qutqaradi. 
 <BR><SUP>23 </SUP>Ikki xil tarozi toshi Egamizga jirkanchdir, yolg'on tarozi ham yaxshi emas. 
 <BR><SUP>24 </SUP>Insonning qadami - Egamizdan, shunday ekan, u o'z yo'lini qanday tushunsin?! 
 <BR><SUP>25 </SUP>O'ylamasdan Xudoga vaÊ¼da bergan kishi, ahd qilgandan keyin ikkilangan odam tuzoqdadir. 
 <BR><SUP>26 </SUP>Dono shoh yovuzlarni ajratib, ularning ustidan tegirmon toshi yurgizadi. 
 <BR><SUP>27 </SUP>Odamning ruhi - Egamizning chirog'i, vujudning barcha chuqurliklarini tekshirib turadi. 
 <BR><SUP>28 </SUP>Sevgi va sadoqat shohni asraydi, o'sha inoyat tufayli uning taxti mustahkamdir. 
 <BR><SUP>29 </SUP>Quvvat yigit kishining g'ururidir, oqargan sochlar esa keksaning shuhratidir. 
 <BR><SUP>30 </SUP>Qamchining jarohati yomonlikka davodir, kaltak zarbi vujudning eng chuqur joylarini tozalaydi. 
 
 
<BR><BR><A NAME="21"><H1>21</H1>
<BR><SUP>1 </SUP> Shohning yuragi Egamizning qo'lida, uni irmoqday xohlagan tomonga buradi. 
 <BR><SUP>2 </SUP>Odamning qilmishlari o'zining nazarida to'g'ri, ammo Egamiz yuraklarni sinaydi. 
 <BR><SUP>3 </SUP>Adolatu haqiqatga amal qilish Egamizga qurbonlikdan afzalroqdir. 
 <BR><SUP>4 </SUP>Takabbur ko'zlar va mag'rur yurak chiroq kabi fosiqning gunohini ko'rsatadi. 
 <BR><SUP>5 </SUP>Mehnatkashning rejasi faqat mo'l-ko'lchilik keltiradi, shoshqaloq kambag'allikka duchor bo'ladi. 
 <BR><SUP>6 </SUP>Yolg'on bilan boylik topadiganlar chiqib ketadigan bug' kabidir, ular o'z o'limini izlaydi. 
 <BR><SUP>7 </SUP>Yovuzning zo'ravonligi o'z boshiga yetadi, chunki u adolat bilan ish qilishni rad etadi. 
 <BR><SUP>8 </SUP>Gunohkorning yo'li - egri, sofdilning ishi - to'g'ri. 
 <BR><SUP>9 </SUP>Urishqoq xotin bilan keng uyda yashagandan ko'ra, loy tomning bir chetida yashagan yaxshiroq. 
 <BR><SUP>10 </SUP>Yovuzning ko'ngli yomonlikka tashna, qo'shnisi undan rahm-shafqat topmaydi. 
 <BR><SUP>11 </SUP>Mazax qiluvchi jazolansa, sodda odamlar dono bo'ladi, donoga yo'l-yo'riq berilsa, bilimi oshadi. 
 <BR><SUP>12 </SUP>Xudo odildir, fosiqning uyini U kuzatib turadi, fosiqni halokatga mubtalo qiladi. 
 <BR><SUP>13 </SUP>Kambag'alning faryodiga kim quloq solmasa, o'zi faryod qilganda ham hech kim javob bermaydi. 
 <BR><SUP>14 </SUP>Yashirincha berilgan sovg'a jahlni yumshatadi, yeng ichidagi pora g'azabdan tushiradi. 
 <BR><SUP>15 </SUP>Adolatga amal qilish solihlarga sevinch, fosiqlarga esa qo'rqinchdir. 
 <BR><SUP>16 </SUP>Aql-idrok yo'lidan chiqqanlar o'liklar orasidadir. 
 <BR><SUP>17 </SUP>Ziyofatni sevgan qashshoqlashadi, sharob bilan moyni yaxshi ko'rgan odam boy bo'lmaydi. 
 <BR><SUP>18 </SUP>Solihga atalgan yovuzlik fosiqning boshiga tushadi, to'g'ri odamning o'rniga xoin halokatga uchraydi. 
 <BR><SUP>19 </SUP>Urishqoq va badjahl xotin bilan yashagandan ko'ra, cho'lu biyobonda yashash yaxshiroq. 
 <BR><SUP>20 </SUP>Dononing uyida yog' ham, eng yaxshi narsalar ham bor, aqlsiz esa uni sarflab yuboradi. 
 <BR><SUP>21 </SUP>To'g'rilik va sadoqat payida bo'lganlar uzoq umr, solihlik va shon-shuhratga erishadi. 
 <BR><SUP>22 </SUP>Dono eng qudratli shaharga borib, tayanch bo'lgan qalÊ¼ani ham vayron qiladi. 
 <BR><SUP>23 </SUP>Og'zini va tilini qo'riqlagan o'z jonini tashvishlardan asraydi. 
 <BR><SUP>24 </SUP>Takabbur va mag'rurning nomi "mazaxchiâ, hamma narsani manmanlik bilan qiladi. 
 <BR><SUP>25 </SUP>Dangasaning orzusi o'limga olib keladi, chunki qo'llari ishga bormaydi. 
 <BR><SUP>26 </SUP>Dangasaning kuni badnafslik bilan o'tadi, solih esa ayamasdan beradi. 
 <BR><SUP>27 </SUP>Fosiqlarning qurbonligi jirkanchdir, yovuz niyat bilan keltirilgani esa undan ham battar. 
 <BR><SUP>28 </SUP>Soxta guvoh yo'q bo'ladi, haqiqatga quloq solgan esa qoladi. 
 <BR><SUP>29 </SUP>Fosiqning yuzi qattiq, solih esa o'z yo'lini biladi. 
 <BR><SUP>30 </SUP>Egamizga qarshi donolik ham, idrok ham, reja ham yo'q. 
 <BR><SUP>31 </SUP>Ot jang kuni uchun tayyorlanadi, g'alaba esa Egamizning qo'lida. 
 
 
<BR><BR><A NAME="22"><H1>22</H1>
<BR><SUP>1 </SUP> Yaxshi nom - eng katta boylikdan ortiq, marhamatga sazovor bo'lish esa kumushu oltindan ham yaxshi. 
 <BR><SUP>2 </SUP>Boy bilan kambag'alning bir o'xshashligi bor, ikkovini ham Egamiz yaratgan. 
 <BR><SUP>3 </SUP>Es-hushli odam xavf-xatarni ko'rib yashirinadi, sodda esa to'xtamasdan boraveradi, shuning uchun qiynaladi. 
 <BR><SUP>4 </SUP>Kamtarlik va Egamizdan qo'rqish boylik, hurmat va hayot keltiradi. 
 <BR><SUP>5 </SUP>Egrining yo'lida tikanzor va tuzoqlar bor, o'z jonini asragan undan uzoqlashadi. 
 <BR><SUP>6 </SUP>Bolani to'g'ri yo'lga solib tarbiyala, shunda qariganda ham yo'lidan adashmaydi. 
 <BR><SUP>7 </SUP>Boylar kambag'allar ustidan hukmronlik qiladi, qarzdor qarz berganning qulidir. 
 <BR><SUP>8 </SUP>Fosiqlikni ekkan tashvish yig'adi, jahl qamchisi sinadi. 
 <BR><SUP>9 </SUP>Saxiy baraka topadi, chunki o'z nonini kambag'allar bilan baham ko'radi. 
 <BR><SUP>10 </SUP>Mazax qiluvchini oradan quv! Shunda g'avg'o ketadi, janjalu haqorat ham barham topadi. 
 <BR><SUP>11 </SUP>Pokdillikni sevib, xushmuomala bo'lganga shoh do'st bo'ladi. 
 <BR><SUP>12 </SUP>Egamiz ilm-maÊ¼rifatli insonni asraydi, U xoinning so'zlarini puchga chiqaradi. 
 <BR><SUP>13 </SUP>Dangasa: "Tashqarida sher bor, ko'chada meni o'ldiradiâ, - deydi. 
 <BR><SUP>14 </SUP>Buzuq ayolning og'zi tubsiz chohdir, Egamizning g'azabiga uchraganlar unga tushadi. 
 <BR><SUP>15 </SUP>Aqlsizlik bolaning diliga o'rnashgan, uning bu aqlsizligini kaltak haydab chiqaradi. 
 <BR><SUP>16 </SUP>Boy bo'laman deb qashshoqni ezgan ham, boyga sovg'a qilgan ham kambag'allashadi. 

(22:17-24:22) 
 <BR><SUP>17 </SUP> Donolarning so'zlariga quloq tut, qalbingni bilimimga och. 
 <BR><SUP>18 </SUP>Chunki bu so'zlarni qalbingda saqlasang, diling yashnaydi, ular doim tilingda tayyor bo'lsin. 
 <BR><SUP>19 </SUP>Egamizga umid bog'lagin deb bugun shularni o'rgatyapman. 
 <BR><SUP>20 </SUP>Senga bilim va maslahat bilan o'ttizta nasihat yozib bermaganmidim?! 
 <BR><SUP>21 </SUP>Bu haqiqat so'zlarini o'rganib, seni yuborganlarga aytib berishing uchun edi. 
 
 <BR><SUP>22 </SUP> Kambag'alni kambag'alligi uchun talama, baxtsizni darvoza oldida hukm qilganda qiynama. 
 <BR><SUP>23 </SUP>Chunki Egamiz ularni himoya qilib, zolimlariga O'zi zulm qiladi. 
 
 <BR><SUP>24 </SUP> Urishqoq bilan do'stlashma, badjahl bilan yurma. 
 <BR><SUP>25 </SUP>Bo'lmasa sen ham ularning yo'liga tushib qolasan, joningni tuzoqqa ilintirasan. 
 
 <BR><SUP>26 </SUP> Begona bilan qo'l tashlashma, o'zganing qarziga kafillik berma. 
 <BR><SUP>27 </SUP>Agar o'shaning qarzini to'lashga hech narsang bo'lmasa, hatto, tagingdagi to'shagingdan ham ayrilib qolasan. 
 
 <BR><SUP>28 </SUP> Ota-bobolaring qo'ygan qadimiy chegaralarni buzma. 
 
 <BR><SUP>29 </SUP> O'z ishiga mohir ustani ko'rganmisan? U oddiy odamlarga emas, shohga xizmat qiladi. 
 
 
<BR><BR><A NAME="23"><H1>23</H1>
<BR><SUP>1 </SUP> Hokim bilan ovqatlanishga o'tirganda, oldingga qo'yilgan narsalarga nazar sol. 
 <BR><SUP>2 </SUP>Agar ishtahang katta bo'lsa, bo'g'zingga pichoq tiralganday, o'zingni nazorat qil. 
 <BR><SUP>3 </SUP>Uning neÊ¼matlarini ko'ngling tusamasin, chunki bu aldamchi taomdir. 
 
 <BR><SUP>4 </SUP> Boy bo'lay deb ko'p harakat qilma, fahmu farosat bilan bu fikringdan voz kech. 
 <BR><SUP>5 </SUP>Boylik ko'z ochib yumguncha yo'q bo'ladi, qanot qoqib burgutday osmonga uchib ketadi. 
 
 <BR><SUP>6 </SUP> Xasisning ovqatidan yema, uning neÊ¼matlarini ko'ngling tusamasin. 
 <BR><SUP>7 </SUP>Chunki u ko'nglida o'zining foydasini hisoblaydi, "Yegin, ichginâ, - deydi-yu, ko'ngli sen bilan emas. 
 <BR><SUP>8 </SUP>Yegan luqmangni qayt qilasan, shirin so'zlaring havoga uchib ketadi. 
 
 <BR><SUP>9 </SUP> Ahmoqqa gap gapirma, u hikmatli so'zlaringni rad etadi. 
 
 <BR><SUP>10 </SUP> Qadimiy chegaralarni buzma, yetimlarning dalasini tortib olma. 
 <BR><SUP>11 </SUP>Chunki ularning Himoyachisi qudratli, U yetimlarning tarafini oladi. 
 
 <BR><SUP>12 </SUP> Yuragingni nasihatga, quloqlaringni esa idrokka och. 
 
 <BR><SUP>13 </SUP> Boladan tanbehni ayama, chunki tayoq bilan ursang o'lmaydi. 
 <BR><SUP>14 </SUP>Tayoq bilan urib jazolasang, jonini do'zaxdan saqlaysan. 
 
 <BR><SUP>15 </SUP> O'g'lim, qalbingda donolik bo'lsa, yuragim quvonadi. 
 <BR><SUP>16 </SUP>Tilingdan to'g'ri so'z chiqsa, ko'nglim ham shodlanadi. 
 
 <BR><SUP>17 </SUP> Gunohkorlarga havas qilma, doimo Egamizdan qo'rqib yur. 
 <BR><SUP>18 </SUP>Chunki albatta kelajak bor, umiding ro'yobga chiqadi. 
 
 <BR><SUP>19 </SUP> O'g'lim, tinglab dono bo'l, yuragingni to'g'ri yo'lga sol. 
 <BR><SUP>20 </SUP>Mayxo'r va ochko'zlik bilan go'sht yeydiganlar orasida bo'lma. 
 <BR><SUP>21 </SUP>Chunki mayxo'r va ochko'z qashshoq bo'ladi, uyquchilik juldur kiyim kiydiradi. 
 
 <BR><SUP>22 </SUP> Seni dunyoga keltirgan otangga quloq sol, onang qariganda uni xor qilma. 
 <BR><SUP>23 </SUP>Haqiqatni sotib ol, donolik, yo'l-yo'riq, idrok ham ol, ularni sotma. 
 <BR><SUP>24 </SUP>Solih otasining boshini ko'kka yetkazadi, dono farzand uni xursand qiladi. 
 <BR><SUP>25 </SUP>Ota-onang sendan xursand bo'lsin, senga hayot bergan onang shod bo'lsin. 
 
 <BR><SUP>26 </SUP> O'g'lim, menga qalbingni och, ko'zlaring ishlarimni kuzatsin. 
 <BR><SUP>27 </SUP>Chunki buzuq xotin - tubsiz choh, zinokor xotin tor quduqdir. 
 <BR><SUP>28 </SUP>U qaroqchi kabi poylab turadi, odamlar orasida vafosizlikni orttiradi. 
 
 <BR><SUP>29 </SUP> Qayg'u kimda, kim g'am-tashvish tortadi? Kim janjal qiladi, shikoyat qilgan kim? Kim sababsiz yaralanadi? Kimning ko'zlari qip-qizil? 
 <BR><SUP>30 </SUP>Sharob ichishga berilganlar, xushbo'y mayni totib ko'rishga ko'p borganlar. 
 <BR><SUP>31 </SUP>Sharobning qizilligiga, qadahda cho'g'day tovlanishiga, tekis quyilishiga qarama. 
 <BR><SUP>32 </SUP>Oxirida u ilon kabi chaqadi, qora ilonday zahar sochadi. 
 <BR><SUP>33 </SUP>Ko'zlaring g'alati narsalarni ko'radi, yuragingda egri fikrlar bo'ladi. 
 <BR><SUP>34 </SUP>Ko'pirgan dengiz o'rtasida yotganday, to'lqinlarda chayqalgan kemada uxlaganday bo'lasan. 
 <BR><SUP>35 </SUP>"Meni urdilar, og'rimadi, kaltakladilar, lekin bilmadim. Qachon uyg'onaman? Yana bir ichayâ, - deysan. 
 
 
<BR><BR><A NAME="24"><H1>24</H1>
<BR><SUP>1 </SUP> Fosiqlarga havas qilma, ular bilan birga bo'lishga intilma. 
 <BR><SUP>2 </SUP>Chunki ular zo'ravonlikni niyat qiladi, tillari yomonlikni gapiradi. 
 
 <BR><SUP>3 </SUP> Uy donolik bilan quriladi, idrok bilan mustahkam bo'ladi. 
 <BR><SUP>4 </SUP>Xonalar esa bilim bilan turli qimmatbaho, qimmatli boylikka to'ladi. 
 
 <BR><SUP>5 </SUP> Dono sipohlar kuchli sipohlardan, ilm-maÊ¼rifatlilar esa kuchi borlardan qudratliroqdir. 
 <BR><SUP>6 </SUP>Yaxshi odam yo'l-yo'riq bilan urushga boradi, maslahatchilar ko'pligi tufayli g'alaba qiladi. 
 
 <BR><SUP>7 </SUP> Ahmoq donolikka yetishmaydi, hukmda og'zini ocha olmaydi. 
 
 <BR><SUP>8 </SUP> Yomon niyat qiluvchining nomi shakkokdir. 
 <BR><SUP>9 </SUP>Ahmoqlik bilan tuzilgan reja gunohdir, mazaxchidan odamlar jirkanadi. 
 
 <BR><SUP>10 </SUP> Tashvishli kunda ojiz bo'lganning kuchi kamdir. 
 
 <BR><SUP>11 </SUP> O'limga mahkum bo'lganlarni, dorga olib ketilayotganlarni qutqar. 
 <BR><SUP>12 </SUP>"Bilmaymanâ, - desang ham, yurakni sinaydigan Xudo ko'rmaydimi, jonni asraydigan buni bilmaydimi? Hammaga ularning ishiga yarasha qaytarmaydimi? 
 
 <BR><SUP>13 </SUP> O'g'lim, asal yeb ko'rgin, u yaxshi, asalari mumi og'zingga shirindir. 
 <BR><SUP>14 </SUP>Donolik joningga asaldaydir, unga erishsang kelajagingni topasan, umiding ro'yobga chiqadi. 
 
 <BR><SUP>15 </SUP> Ey fosiq, solihning uyiga pistirma qurma, uy-joyiga tegma. 
 <BR><SUP>16 </SUP>Solih yetti marta yiqilsa ham turib ketaveradi, fosiq esa halokatga uchraydi. 
 
 <BR><SUP>17 </SUP> Dushmaning yiqilganda sevinma, qoqilgani uchun yuraging quvonmasin. 
 <BR><SUP>18 </SUP>Bo'lmasa Egamiz buni ko'rib yoqtirmay, g'azabini undan o'giradi. 
 
 <BR><SUP>19 </SUP> Fosiqlardan jahling chiqmasin, yomonlarga havas qilma. 
 <BR><SUP>20 </SUP>Chunki yomonlarning kelajagi yo'q, fosiqlarning chirog'i o'chib qoladi. 
 
 <BR><SUP>21 </SUP> Ey o'g'lim, Egamizdan ham, shohdan ham qo'rq, ularga qarshi bosh ko'tarma. 
 <BR><SUP>22 </SUP>Chunki ulardan kulfat kutilmaganda keladi, ikkovidan keladigan halokatni kim biladi?! 

(24:23-34) 
 <BR><SUP>23 </SUP>Quyidagi so'zlar ham donolardan.
 Hukmda tarafkashlik qilish yaxshi emas. 
 <BR><SUP>24 </SUP>Fosiqqa "solihsanâ deganni el laÊ¼natlaydi, xalqlar undan nafratlanadi. 
 <BR><SUP>25 </SUP>Unga tanbeh berganlardan xursand bo'ladi, ular qut-baraka topadilar. 
 <BR><SUP>26 </SUP>To'g'ri javob beradiganlarni hamma sevadi. 
 
 <BR><SUP>27 </SUP> Tashqaridagi yumushingni bajar, daladagi barcha ishlaringni tartibga sol, keyin uyingni qurgin. 
 
 <BR><SUP>28 </SUP> Sababsiz o'zgaga qarshi guvohlik berma, tiling bilan aldama. 
 <BR><SUP>29 </SUP>"Menga nima qilgan bo'lsa, men ham shunday qilaman, qilmishiga yarasha qaytaramanâ, dema. 
 
 <BR><SUP>30 </SUP> Men dangasaning dalasidan, nodonning uzumzori yonidan o'tdim. 
 <BR><SUP>31 </SUP>Ana, hamma yoq tikanzor, hamma yerda qichitqi o't, tosh devor ham qulab, yer bilan bitta bo'lib yotibdi. 
 <BR><SUP>32 </SUP>Qarab, o'ylab ko'rdim, uni ko'rib saboq oldim. 
 <BR><SUP>33 </SUP>"Bir oz uxlay, bir mizg'ib olay, yonboshlab birpas dam olayâ, - deydi. 
 <BR><SUP>34 </SUP>Shuning uchun qashshoqlik yo'lto'sarday, muhtojlik esa qaroqchiday ustiga keladi. 
 
 
<BR><BR><A NAME="25"><H1>25</H1>
<BR><SUP>1 </SUP>Quyidagilar ham Sulaymonning hikmatlaridir. Bu hikmatlar Yahudo shohi Hizqiyoning odamlari tomonidan yozib olingan.
 
 <BR><SUP>2 </SUP> Ishlarni sirli qilish - Xudoning shuhrati, ishlarni tekshirib bilish esa shoh sharafidir. 
 <BR><SUP>3 </SUP>Osmon baland, dengiz chuqur, shohning yuragi ham shunday, uni tushunish qiyin. 
 <BR><SUP>4 </SUP>Kumushdan chiqindini olib tashla, o'shanda undan yaxshi idish yasaladi. 
 <BR><SUP>5 </SUP>Fosiqni shoh oldidan chiqarib tashla, shunda shohning taxti haqiqat bilan mustahkam bo'ladi. 
 <BR><SUP>6 </SUP>Shohning oldida o'zingni yuqori qo'yma, ulug' odamlar turganda to'rga chiqma. 
 <BR><SUP>7 </SUP>Chunki o'zing ko'rib turgan asilzodalar oldida birov seni poygakka tushirgandan ko'ra, "To'rga o'tingâ degani yaxshiroq. 
 
 <BR><SUP>8 </SUP> Shoshilib arz qilma, oxirida qo'shnilarning oldida uyalib qolsang nima bo'ladi? 
 <BR><SUP>9 </SUP>Qo'shningning o'zi bilan gaplash, sirni boshqalarga ochma. 
 <BR><SUP>10 </SUP>Bo'lmasa, eshitganlar seni uyatga qo'yadi, noming bir umrga yomon bo'ladi. 
 
 <BR><SUP>11 </SUP> O'z o'rnida aytilgan so'z tilla uzukka qo'yilgan yoqut ko'zdaydir. 
 <BR><SUP>12 </SUP>Dononing tanbehi tinglagan quloqqa tilla sirg'a va oltin bezakdaydir. 
 <BR><SUP>13 </SUP>Sadoqatli xabarchi uni yuborganlarga jazirama o'rim paytidagi salqin suvdaydir, xo'jayinining qalbini sevintiradi. 
 <BR><SUP>14 </SUP>Qilmagan sovg'asi bilan maqtanadigan odam yomg'irsiz bulut va shamol kabidir. 
 <BR><SUP>15 </SUP>Sabr-toqat bilan gapirilsa amaldor ham ko'nadi, muloyim so'z toshni ham sindiradi. 
 <BR><SUP>16 </SUP>Asal topsang, yetarlicha yegin, ortiqchasi qayt qildiradi. 
 <BR><SUP>17 </SUP>Qo'shningnikiga hadeb kiraverma, bo'lmasa sendan bezib, yomon ko'rib qoladi. 
 <BR><SUP>18 </SUP>O'zgaga qarshi soxta guvohlik bergan odam bolta, qilich, o'tkir o'qqa o'xshaydi. 
 <BR><SUP>19 </SUP>Tashvishli kunda vafosizga suyanish singan tish va cho'loq oyoqqa ishonish kabidir. 
 <BR><SUP>20 </SUP>G'amgin odam oldida qo'shiq aytish ayozda ust-boshini yechib tashlaganday, jarohatga sirka surtish kabidir. 
 <BR><SUP>21 </SUP>Dushmaning och bo'lsa, ovqat ber, chanqagan bo'lsa, suv ichir. 
 <BR><SUP>22 </SUP>Shunda uning boshiga yonayotgan cho'g' yiqqanday bo'lasan, Egamiz esa seni taqdirlaydi. 
 <BR><SUP>23 </SUP>Shimoldan esadigan shamol jala, g'iybat esa g'azab keltiradi. 
 <BR><SUP>24 </SUP>Urishqoq xotin bilan keng uyda yashagandan ko'ra, loy tomning bir chetida yashagan yaxshiroq. 
 <BR><SUP>25 </SUP>Uzoq yurtdan kelgan xushxabar charchagan odamga sovuq suv kabidir. 
 <BR><SUP>26 </SUP>Fosiqqa bosh eggan solih loyqalangan buloq va buzilgan quduqdaydir. 
 <BR><SUP>27 </SUP>Ko'p asal yeyish yaxshi emas, izzattalab bo'lish ham hurmat keltirmaydi. 
 <BR><SUP>28 </SUP>O'zini tuta olmaydigan odam devorsiz vayrona shahar kabidir. 
 
 
<BR><BR><A NAME="26"><H1>26</H1>
<BR><SUP>1 </SUP> Aqlsizga izzat-hurmat ko'rsatish yozda yoqqan qor, yig'im-terim paytidagi yomg'ir kabidir. 
 <BR><SUP>2 </SUP>Qushlar bekorga osmonga ko'tarilmaganday, sababsiz laÊ¼nat ham odamga tegmaydi. 
 <BR><SUP>3 </SUP>Otga - qamchi, eshakka - suvluq, aqlsizning orqasiga esa - tayoq. 
 <BR><SUP>4 </SUP>Nodonning nodon savollariga javob berma, bo'lmasa sen ham unga o'xshab qolasan. 
 <BR><SUP>5 </SUP>Nodonning gaplari bemaÊ¼niligini oshkor qil, tag'in o'zicha dono bo'lib ketmasin. 
 <BR><SUP>6 </SUP>Aqlsiz orqali xabar yuborgan odam oyog'ini kesib tashlaganday azob chekadi. 
 <BR><SUP>7 </SUP>Ahmoqning og'zidagi matal cho'loq oyoqdaydir. 
 <BR><SUP>8 </SUP>Aqlsizga izzat-hurmat ko'rsatish palaxmonga tosh bog'lab qo'yish kabidir. 
 <BR><SUP>9 </SUP>Nodonning tilidagi matal mastning qo'lidagi tikandaydir. 
 <BR><SUP>10 </SUP>Ahmoqni va yo'ldan o'tgan har bir mastni yollagan odam duch kelganni otadigan kamonkashga o'xshaydi. 
 <BR><SUP>11 </SUP>O'z qusug'iga qaytib keladigan it kabi, nodon ham o'z aqlsizligini takrorlaydi. 
 <BR><SUP>12 </SUP>O'zini dono deb o'ylaganni ko'rganmisan? Undan ko'ra, aqlsizdan umid ko'proq. 
 <BR><SUP>13 </SUP>Dangasa: "Ko'chada sher bor, u ochiq maydonda yuribdiâ, - deydi. 
 <BR><SUP>14 </SUP>Eshik o'z o'qida aylanadi, tanbal esa o'z to'shagida. 
 <BR><SUP>15 </SUP>Dangasa qo'lini kosaga cho'zadi-yu, og'ziga olib kelishga erinadi. 
 <BR><SUP>16 </SUP>Tanbal o'z nazarida farosat bilan gapiradigan yetti kishidan ham donoroq. 
 <BR><SUP>17 </SUP>Boshqalarning janjaliga aralashgan daydi itning qulog'idan cho'zgandaydir. 
 <BR><SUP>18 </SUP>Telba o't, nayza va o'lim yog'diradi. 
 <BR><SUP>19 </SUP>Birovni aldab: "Faqat hazillashgan edimâ degan ham shundaydir. 
 <BR><SUP>20 </SUP>O'tin bo'lmasa, o't o'chib qoladi, chaqimchi bo'lmasa, janjal to'xtaydi. 
 <BR><SUP>21 </SUP>Ko'mir - cho'g' uchun, o'tin - olov uchun, urishqoq esa janjal chiqarish uchundir. 
 <BR><SUP>22 </SUP>G'iybatchining so'zi shirin ovqat kabidir, odamning butun aÊ¼zoyi badaniga singib ketadi. 
 <BR><SUP>23 </SUP>Shirin so'zli niyati yomon odam kumush suvi yuritilgan sopol idish kabidir. 
 <BR><SUP>24 </SUP>Dushman tilida boshqacha so'zlaydi, dilida esa aldashni niyat qiladi. 
 <BR><SUP>25 </SUP>U yumshoq so'zlaganda ishonma, chunki yuragi qabihlikka to'la. 
 <BR><SUP>26 </SUP>Nafrat yolg'on bilan yashirilgan bo'lsa ham, yomonligi el-yurtga oshkor bo'ladi. 
 <BR><SUP>27 </SUP>Birovga chuqur qaziganning o'zi unga tushadi, tosh dumalatganga esa o'sha tosh qaytadi. 
 <BR><SUP>28 </SUP>Yolg'onchi til o'zi yaralagan odamni yomon ko'radi, xushomadgo'y halokat keltiradi. 
 
 
<BR><BR><A NAME="27"><H1>27</H1>
<BR><SUP>1 </SUP> Ertangi kun bilan maqtanma, uning nima olib kelishini bilmaysan-ku! 
 <BR><SUP>2 </SUP>Seni o'zing emas, boshqalar, o'z og'zing emas, o'zgalar maqtasin. 
 <BR><SUP>3 </SUP>Tosh ham, qum ham og'ir, aqlsizning g'azabi esa ikkovidan ham og'irroq. 
 <BR><SUP>4 </SUP>Jahl - zolim, g'azab bir toshqindir, rashk oldida kim bardosh bera oladi?! 
 <BR><SUP>5 </SUP>Oshkora tanbeh pinhona mehrdan yaxshiroq. 
 <BR><SUP>6 </SUP>Dushmanning shirin so'zi emas, do'stning kaltaklashi sadoqatni ko'rsatadi. 
 <BR><SUP>7 </SUP>To'q odam asalni ham oyoq osti qiladi, ochga esa achchiq narsa ham shirin. 
 <BR><SUP>8 </SUP>O'z uyini tashlab ketgan odam inidan ayrilgan qushga o'xshaydi. 
 <BR><SUP>9 </SUP>Xushbo'y moy va muattar atir ko'ngilni shod qiladi, do'stning samimiy maslahati quvonch keltiradi. 
 <BR><SUP>10 </SUP>O'z do'stingni va otangning do'stini tashlab ketma, og'ir kunda akangnikiga chopma, yaqin qo'shni uzoqdagi akadan yaxshiroq. 
 <BR><SUP>11 </SUP>Ey o'g'lim, dono bo'l, qalbimni quvontir, shunda birov meni tanqid qilsa ham, javob qaytara olaman. 
 <BR><SUP>12 </SUP>Es-hushli odam xavf-xatarni ko'rib yashirinadi, sodda esa to'xtamasdan boraveradi, shuning uchun qiynaladi. 
 <BR><SUP>13 </SUP>Begonaga kafillik qilganning to'nini yechib ol, ha, bunday aqlsiz odamdan kiyimini garov qilib ol. 
 <BR><SUP>14 </SUP>Tong-saharlab do'stiga hamdu sano aytgan odam unga laÊ¼nat o'qigan bo'ladi. 
 <BR><SUP>15 </SUP>Janjalkash xotin yomg'irli kunda to'xtamay tomayotgan chakkaga o'xshaydi. 
 <BR><SUP>16 </SUP>Uni boshqarish shamolni boshqarish yoki o'ng qo'l bilan moyni ushlash demakdir. 
 <BR><SUP>17 </SUP>Temir temirni o'tkirlaydi, inson esa do'stini. 
 <BR><SUP>18 </SUP>Anjirni parvarish qilgan odam uning mevasidan bahramand bo'ladi, sohibiga yaxshi qaragan izzat-hurmatga ega bo'ladi. 
 <BR><SUP>19 </SUP>Suv insonning yuzini aks ettirgani kabi, yuragi ham uning ko'zgusidir. 
 <BR><SUP>20 </SUP>O'lim va Halokat hech to'ymaganiday, insonning ko'zi ham aslo to'ymaydi. 
 <BR><SUP>21 </SUP>Kumush, oltin olovda sinaladi, odam esa maqtovda. 
 <BR><SUP>22 </SUP>Ahmoqni keliga solib don bilan birga yanchsang ham, ahmoqligi undan ajralmaydi. 
 
 <BR><SUP>23 </SUP> Qo'ylaringning ahvolini yaxshi bil, podalaringga yaxshi qara. 
 <BR><SUP>24 </SUP>Chunki boylik ham, toj ham abadiy emas. 
 <BR><SUP>25 </SUP>O'tlar qurib, yangi ko'katlar o'sib chiqqanda, qir-adirdagi o't-o'lanlar yig'ib olinganda, 
 <BR><SUP>26 </SUP>qo'zilar kiyim-kechagingni, echkilar esa dala bahosini qoplaydi. 
 <BR><SUP>27 </SUP>Echkilarning suti ko'p, senga ham, uy ahlingga ham, hatto xizmatkorlaringga ham yetarli bo'ladi. 
 
 
<BR><BR><A NAME="28"><H1>28</H1>
<BR><SUP>1 </SUP> Fosiqni hech kim quvmasa ham qochaveradi, solih esa sherday botir. 
 <BR><SUP>2 </SUP>Yurtda isyon bo'lganda boshliq ko'payadi, ammo aql-idrokli rahnamo tufayli yurtda tinchlik barqaror bo'ladi. 
 <BR><SUP>3 </SUP>Ojizlarni ezadigan kambag'al ovqat qoldirmaydigan seldaydir. 
 <BR><SUP>4 </SUP>Qonunni tan olmaydiganlar fosiqlarni maqtaydi, qonunga amal qiladiganlar esa ular bilan kurashadi. 
 <BR><SUP>5 </SUP>Fosiq adolatni tushunmaydi, Egamizga intilgan esa hamma narsani tushunadi. 
 <BR><SUP>6 </SUP>Kambag'al bo'lib to'g'ri yurish boy bo'lib egri yurgandan yaxshiroq. 
 <BR><SUP>7 </SUP>Dono farzand qonunga rioya qiladi, yaramasga ulfat bo'lgan esa otasini sharmanda qiladi. 
 <BR><SUP>8 </SUP>Sudxo'r va ochko'z odam boylik yig'adi, ammo boyligi qashshoqqa achinadiganga nasib etadi. 
 <BR><SUP>9 </SUP>Qonundan yuz o'girganning ibodati ham jirkanchlidir. 
 <BR><SUP>10 </SUP>To'g'ri odamni yomon yo'lga boshlagan odam qazigan chuquriga o'zi tushadi, pokdil esa yaxshilik topadi. 
 <BR><SUP>11 </SUP>Boy o'zining nazarida dono, aqlli kambag'al esa o'zini tekshiradi. 
 <BR><SUP>12 </SUP>Solih martabaga erishganda katta bayram, fosiq lavozimga kelsa odamlar yashirinadi. 
 <BR><SUP>13 </SUP>O'z gunohlarini yashirgan yutuqqa erishmaydi, ularni tan olib, voz kechgan marhamat topadi. 
 <BR><SUP>14 </SUP>Doim Xudodan qo'rqqan baxtlidir! Bag'ri tosh odam esa baloga uchraydi. 
 <BR><SUP>15 </SUP>Ojiz xalq ustidagi yovuz hukmdor irillayotgan sher va hujum qilayotgan ayiqdaydir. 
 <BR><SUP>16 </SUP>Aqlsiz hukmdor nihoyatda zolim bo'ladi, adolatsiz foydadan nafratlanadigan uzoq yashaydi. 
 <BR><SUP>17 </SUP>Agar birov odam o'ldirgan bo'lsa, o'lguncha qochib yursin, unga hech kim yordam bermasin. 
 <BR><SUP>18 </SUP>To'g'ri yuradigan najot topadi, egri yo'ldan yuradigan esa yiqiladi. 
 <BR><SUP>19 </SUP>O'z yeriga ishlov berganning noni mo'l bo'ladi, orzu-xayollarga berilgan esa qashshoqlikka uchraydi. 
 <BR><SUP>20 </SUP>Sodiq kishi ko'p baraka topadi, boyishga shoshilgan jazosiz qolmaydi. 
 <BR><SUP>21 </SUP>Tarafkashlik yaxshi emas, bir to'g'ram non deb odam vafosizlik qiladi. 
 <BR><SUP>22 </SUP>Xasis odam boylik orqasidan quvib, boshiga qashshoqlik kelishini bilmaydi. 
 <BR><SUP>23 </SUP>Tanqid qiladigan odam xushomadgo'yga qaraganda ko'proq marhamat topadi. 
 <BR><SUP>24 </SUP>Ota-onasining mulkini o'g'irlab, "Bu gunoh emasâ degan odam buzg'unchiga sherikdir. 
 <BR><SUP>25 </SUP>Ochko'z janjal chiqaradi, Egamizga ishongan esa to'q yashaydi. 
 <BR><SUP>26 </SUP>O'zigagina ishongan ahmoqdir, aql bilan yuradigan esa najot topadi. 
 <BR><SUP>27 </SUP>Kambag'alga bergan odam kam bo'lmaydi, ko'rib-ko'rmaslikka olgan esa ko'p laÊ¼natga uchraydi. 
 <BR><SUP>28 </SUP>Fosiqlar martabaga erishsa odamlar yashirinadi, fosiqlar halokatga yo'liqqanda esa solihlar ko'payadi. 
 
 
<BR><BR><A NAME="29"><H1>29</H1>
<BR><SUP>1 </SUP> Tanbeh olsa ham o'jarligicha qoladigan odam birdaniga halokatga uchraydi, shifo topmaydi. 
 <BR><SUP>2 </SUP>Solihlar ko'payganda xalq sevinadi, fosiq hukmron bo'lganda esa fig'on chekadi. 
 <BR><SUP>3 </SUP>Donolikni sevgan o'g'il otasini sevintiradi, fohisha bilan aloqada bo'lgan mol-mulkini sovuradi. 
 <BR><SUP>4 </SUP>Shoh yurtni adolat bilan mustahkamlaydi, sovg'ani sevadigan esa xarob qiladi. 
 <BR><SUP>5 </SUP>Do'stiga xushomad qilgan odam o'z oyoqlariga tuzoq qo'yganday bo'ladi. 
 <BR><SUP>6 </SUP>Fosiqning gunohi qopqon, solih esa qo'shiq aytib quvonadi. 
 <BR><SUP>7 </SUP>Solih ojizning haq-huquqini biladi, fosiqda esa bunday tushuncha ham yo'q. 
 <BR><SUP>8 </SUP>Mazax qiluvchilar shaharda to'polon qiladi, donolar esa g'azabni tinchlantiradi. 
 <BR><SUP>9 </SUP>Dono ahmoqni sudlashgani mahkamaga olib borsa, ahmoq janjal qiladi, haqoratlaydi. Dono esa halovatga erishmaydi. 
 <BR><SUP>10 </SUP>Qonxo'r odam pokdil insondan nafratlanadi, to'g'rining jonini olmoqchi bo'ladi. 
 <BR><SUP>11 </SUP>Nodon bor jahlini to'kib soladi, dono esa ichida saqlaydi. 
 <BR><SUP>12 </SUP>Hukmdor yolg'onga quloq solsa, barcha xizmatkorlari fosiq bo'ladi. 
 <BR><SUP>13 </SUP>Zolim bilan ojizning bir o'xshashligi bor: ikkoviga ham Egamiz ko'z nuri bergan. 
 <BR><SUP>14 </SUP>Shoh kambag'alni adolat bilan hukm qilsa, uning taxti abadiy mustahkam turadi. 
 <BR><SUP>15 </SUP>Qamchi va nasihat aql kiritadi, o'z holiga tashlab qo'yilgan bola esa onasiga uyat keltiradi. 
 <BR><SUP>16 </SUP>Fosiq ko'payganda gunoh ham ko'payadi, solih esa fosiqning halokatini ko'radi. 
 <BR><SUP>17 </SUP>Farzandingga tarbiya ber: u senga orom keltiradi, qalbingni shodlikka to'ldiradi. 
 <BR><SUP>18 </SUP>Vahiy bo'lmasa el-yurt yo'ldan ozadi, Xudoning qonuniga amal qilgan baxtlidir! 
 <BR><SUP>19 </SUP>Qul faqat so'z bilan tarbiyalanmaydi, so'zni tushunsa ham amal qilmaydi. 
 <BR><SUP>20 </SUP>O'ylamay gapiradiganni ko'rganmisan?! Undan ko'ra, nodondan umid ko'proq. 
 <BR><SUP>21 </SUP>Qulni yoshligidan erkalatib o'stirsa, oqibatda xo'jayiniga qayg'u bo'ladi. 
 <BR><SUP>22 </SUP>Serjahl odam janjal chiqaradi, serzarda ko'p gunoh qiladi. 
 <BR><SUP>23 </SUP>Odamning mag'rurligi uni past qiladi, kamtarin esa izzat-hurmat topadi. 
 <BR><SUP>24 </SUP>O'g'riga sherik bo'lgan o'z jonini yomon ko'radi, u tanbeh eshitsa ham churq etmaydi. 
 <BR><SUP>25 </SUP>Odamdan qo'rqish tuzoqqa ilintiradi, Egamizga umid bog'lagan esa xavf-xatardan xoli bo'ladi. 
 <BR><SUP>26 </SUP>Hukmdor marhamatini qidirgan ko'p, lekin insonni hukm qiladigan Egamizdir. 
 <BR><SUP>27 </SUP>Fosiq solihga jirkanch, to'g'ri yuradigan esa fosiqqa jirkanchdir. 
 
 
<BR><BR><A NAME="30"><H1>30</H1>
<BR><SUP>1 </SUP>Yoxining o'g'li Ag'urning Ixtiyolga bergan, Itel va Uxalga aytgan so'zlari:
 
 <BR><SUP>2 </SUP> "Rostdan ham odamlar orasida eng aqlsizi ekanman, insonning aql-idroki menda yo'q. 
 <BR><SUP>3 </SUP>Na donolikni o'rganibman, na Muqaddas Xudoni bilibman. 
 <BR><SUP>4 </SUP>Kim osmonga ko'tarilgan, osmondan tushgan? Shamolni hovuchlariga yiqqan kim? Kim suvni o'z kiyimiga o'ragan? Yerning barcha chegaralarini o'rnatgan kim? Uning ismi nima? O'g'lining ismi-chi? Bilasan-ku! 
 
 <BR><SUP>5 </SUP> Xudoning har bir so'zi haqiqatdir, O'zi esa Unga umid bog'laganning qalqoni. 
 <BR><SUP>6 </SUP>Uning so'zlariga qo'shma, U jazolasa, yolg'oning fosh etilsa nima qilasan? 
 
 <BR><SUP>7 </SUP> Sendan ikki narsani so'rayman, o'lmasimdan oldin qilgin. 
 <BR><SUP>8 </SUP>Soxtalik va yolg'onni mendan uzoqlashtir, menga qashshoqlik ham, boylik ham emas, faqat nasibamni bergin. 
 <BR><SUP>9 </SUP>Qornim to'yganda: Â«Egam kim o'zi?Â» deb aytmayin, kambag'allikdan o'g'rilik qilib, Uni badnom qilmayin. 
 
 <BR><SUP>10 </SUP> Qul seni laÊ¼natlamasligi uchun uni egasiga yomonlama, bo'lmasa jazolanasan. 
 
 <BR><SUP>11 </SUP> Shunday nasl borki, otasiga laÊ¼nat o'qiydi, onasini duo qilmaydi. 
 <BR><SUP>12 </SUP>Shunday nasl borki, o'zining nazarida pok, lekin iflosligidan tozalanmagan. 
 <BR><SUP>13 </SUP>Shunday nasl bor, ko'zlari qanchalik takabbur, qarashlari ham mag'rur. 
 <BR><SUP>14 </SUP>Shunday nasl borki, tishlari - qilich, qoziq tishlari esa pichoq, yer yuzidan kambag'alni, odamlar orasidan muhtojni yo'qotadi. 
 
 <BR><SUP>15 </SUP> Zulukning ikki qizi bor: Â«Ber, ber!Â» - deb aytadi. Hech qachon qoniqmaydigan uch narsa, yetarli, demaydigan to'rt narsa bor. 
 <BR><SUP>16 </SUP>Do'zax, bepusht bachadon, suvsiragan tuproq hamda olov, yetarli, demaydi. 
 
 <BR><SUP>17 </SUP> Otani mazaxlaydiganning, onaga bo'ysunishni rad etadiganning ko'zlarini quzg'unlar cho'qiydi, kalxat bolalari yeydi. 
 
 <BR><SUP>18 </SUP> Meni hayron qoldiradigan uch narsa bor, to'rt narsa borki, aqlimga sig'maydi: 
 <BR><SUP>19 </SUP>havodagi burgutning yo'li, tosh ustidagi ilonning yo'li, dengiz o'rtasidagi kemaning yo'li hamda qizga yuradigan erkaklarning yo'li. 
 <BR><SUP>20 </SUP>Zinokor ayolning yo'li ham shundaydir: u yeb bo'lgach, og'zini artib: Â«Hech bir egrilik qilmadim-ku!Â» deydi. 
 
 <BR><SUP>21 </SUP> Yer uch narsadan larzaga keladi, to'rt narsani ko'tara olmaydi: 
 <BR><SUP>22 </SUP>qul shohlik qilganda, ahmoq to'yganda, 
 <BR><SUP>23 </SUP>shallaqi ayol erga tekkanda, cho'ri bekasining o'rnini olganda. 
 
 <BR><SUP>24 </SUP> Yer yuzida to'rtta kichkina narsa bor, lekin o'ta dono: 
 <BR><SUP>25 </SUP>chumolilar zaif, lekin yeguligini yozda tayyorlaydi. 
 <BR><SUP>26 </SUP>Bo'rsiq kamquvvat, lekin inini qoyaga quradi. 
 <BR><SUP>27 </SUP>Chigirtkalarning sardori yo'q, lekin barchasi hamjihat yurish qiladi. 
 <BR><SUP>28 </SUP>O'rgimchakni qo'l bilan ushlasa bo'ladi, lekin saroyda ham yuradi. 
 
 <BR><SUP>29 </SUP> Yurishi salobatli uch narsa, qadami ulug'vor to'rt narsa bor: 
 <BR><SUP>30 </SUP>sher hayvonlar ichida eng kuchlisi, hech nimadan qochmaydi. 
 <BR><SUP>31 </SUP>Maqtanib yuradigan xo'roz, serka va g'olib shoh. 
 
 <BR><SUP>32 </SUP> Agar ahmoqlik qilib o'zingni maqtagan bo'lsang, birovga yomonlik qilaman, deb aytgan bo'lsang, ovozingni o'chir, og'zingni yop! 
 <BR><SUP>33 </SUP>Chunki kuv pishsa yog' chiqadi, burunga ursa qonaydi, jahlni qo'zg'atsa janjal chiqadi.â 
 
 
<BR><BR><A NAME="31"><H1>31</H1>
<BR><SUP>1 </SUP>Shoh Lemulning so'zlari. Bu so'zlarni unga onasi o'rgatgan:
 
 <BR><SUP>2 </SUP> "O'g'lim, nima desam ekan? Nima deyin, ey jigarbandim? Xudodan tilab olgan o'g'lim, senga ne aytay? 
 <BR><SUP>3 </SUP>Quvvatingni xotinlarga berma, shohni buzadiganlarga hayotingni sarf qilma. 
 <BR><SUP>4 </SUP>Ey Lemul, shohlar uchun emas sharob, may amaldorlar uchun emas! 
 <BR><SUP>5 </SUP>Ular ichib qonunni unutadi, ezilgan xalqni hukm etishda egrilik qiladi. 
 <BR><SUP>6 </SUP>Mayni halok bo'layotganga, sharobni qayg'u chekkanga bergin. 
 <BR><SUP>7 </SUP>Ular ichib kambag'alligini unutsin, falokatlarini eslamasin. 
 <BR><SUP>8 </SUP>Og'zingni gung uchun ochgin, boshiga kulfat tushganlarning tarafini olgin. 
 <BR><SUP>9 </SUP>Gapir, adolat bilan hukm qil, bechora va kambag'allarni himoya qil.â 

(31:10-31) 
 <BR><SUP>10 </SUP> Farosatli xotinni kim topa oladi? Uning bahosi gavhardan ham baland. 
 <BR><SUP>11 </SUP>Eri unga yurakdan ishonadi, hech narsaga muhtoj bo'lmaydi. 
 <BR><SUP>12 </SUP>U eriga yomonlik emas, bir umr yaxshilik qiladi. 
 <BR><SUP>13 </SUP>Jun va surp topadi, xursand bo'lib o'z qo'li bilan ishlaydi. 
 <BR><SUP>14 </SUP>Savdo kemalari kabi uzoqdan nonini keltiradi. 
 <BR><SUP>15 </SUP>Qorong'ida o'rnidan turib, uy ahlini ovqatlantiradi, xizmatkorlariga topshiriq beradi. 
 <BR><SUP>16 </SUP>Niyat qilib, dala sotib oladi, o'z qo'li bilan uzumzor yaratadi. 
 <BR><SUP>17 </SUP>Belini mahkam bog'lab, qo'llariga quvvat beradi. 
 <BR><SUP>18 </SUP>Qilgan ishining rohatini ko'radi, tunlari ham chirog'i o'chmaydi. 
 <BR><SUP>19 </SUP>Qo'lini charxga qo'yadi, barmoqlari ip yigiradi. 
 <BR><SUP>20 </SUP>Kambag'allarga qo'lini uzatadi, muhtojlarga rahm qiladi. 
 <BR><SUP>21 </SUP>Uy ahli uchun qish-qirovdan qo'rqmaydi, chunki ular hammasi qalin kiyintirilgan. 
 <BR><SUP>22 </SUP>O'zi uchun so'zana tikadi, libosi kimxob va shoyidandir. 
 <BR><SUP>23 </SUP>Eri yurt oqsoqollari orasida o'tiradi, shahar darvozasida tanilgan. 
 <BR><SUP>24 </SUP>Yana shoyidan kiyim tikib sotadi, savdogarlarga belbog' yetkazib beradi. 
 <BR><SUP>25 </SUP>Libosi - quvvat, sharaf, u kelajakka qarab quvonadi. 
 <BR><SUP>26 </SUP>Donolik bilan so'zlaydi, mehr bilan nasihat qiladi. 
 <BR><SUP>27 </SUP>Uy ahliga yaxshi qaraydi, dangasalik qilmaydi. 
 <BR><SUP>28 </SUP>Bolalari turib uni duo qiladi, eri ham maqtaydi: 
 <BR><SUP>29 </SUP>"Farosatli ayollar ko'p, ammo sen hammasidan aÊ¼losan.â 
 <BR><SUP>30 </SUP>Joziba aldamchi, chiroy esa o'tkinchidir, ammo Egamizdan qo'rqadigan ayol ko'kka ko'tariladi. 
 <BR><SUP>31 </SUP>Mehnatining mevasini ko'rsin, ishlari darvozalarda uni sharaflasin. 
 
</P>
</BODY>
</HTML>