<HTML>
<TITLE>GOʻZAL QOʻSHIGʻI</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Sulaymonning eng go'zal qo'shig'i.

Qiz: O'pgin meni lablaring bilan, Sening sevging sharobdan ham shirinroqdir. 
 <BR><SUP>2 </SUP>Atir moylaring qanchalik xushbo'y! Yoqimli atir kabi noming har tarafga taralar. Shuning uchun qizlar seni sevarlar. 
 <BR><SUP>3 </SUP>Meni o'zing bilan olib ket, tezroq boraylik. Ey shohim, meni o'z yotog'ingga olib kirgin. 
Quddus qizlari: Ey shohimiz, biz quvonamiz. Siz bilan sevinamiz, Sharobdan ham ko'proq sizning sevgingizni maqtaymiz. 
Qiz: Ey sevgilim! Qizlar seni sevib, to'g'ri qilishadi. 
 <BR><SUP>4 </SUP>Ey Quddus qizlari! Men qorachadan kelgan bo'lsam ham go'zalman, Kedar chodirlariday qora bo'lsam ham, Sulaymon pardalariday chiroylidirman. 
 <BR><SUP>5 </SUP>Qoraligim uchun menga past nazar bilan qaramanglar. Quyosh nurlari meni qoraytirdi. Aka-ukalarimning mendan jahli chiqib, Meni uzumzorlar qorovuli qilib qo'yishdi, Ammo o'z uzumzorimga qaray olmadim! 
 <BR><SUP>6 </SUP>Sevgilim, menga aytgin-chi, Qayerda o'z podangni boqasan? Tush vaqti ularni qayerga yotqizasan? Ayt menga, yana podachi do'stlaring oldida Uyatsiz ayollarday bo'lib yurmay, axir. 
Yigit: 
 <BR><SUP>7 </SUP> Qayerdaligimni bilmasang, Ey go'zallarning go'zali, Podaning izlaridan borgin. Cho'ponlarning chodirlari oldida O'z echkilaringni o'tlatgin. 
 <BR><SUP>8 </SUP>Ey sevgilim, Sen firÊ¼avn aravasiga qo'shilgan uchqur otday go'zalsan. 
 <BR><SUP>9 </SUP>Ziraklaring tufayli yonoqlaring go'zaldir, Marvaridlar bo'yningni qanday chiroyli qilar. 
 <BR><SUP>10 </SUP>Senga atab tilladan bezaklar, Kumushdan taqinchoqlar yasattiraman. 
Qiz: 
 <BR><SUP>11 </SUP> Shohim yonboshlab yotganda, Atirlarim o'z hidini taratdi. 
 <BR><SUP>12 </SUP>Ko'kraklarim orasida yotgan, Xushbo'y mirraga to'la xaltacha kabidir mening sevgilim. 
 <BR><SUP>13 </SUP>U men uchun En-Gedi bog'laridagi Xina gullaridaydir. 
Yigit: 
 <BR><SUP>14 </SUP> Go'zaldirsan, ey sevgilim, Sen go'zalsan! Ko'zlaring kabutar ko'zlariday nazokatlidir. 
Qiz: 
 <BR><SUP>15 </SUP> Chiroylisan, ey sevgilim, Juda ham xushro'ydirsan, Yam-yashil maysalar bizning to'shagimizdir. 
 <BR><SUP>16 </SUP>Sadr daraxtlari tomimiz bo'lsa, Archalar tomimiz sinchlaridir. 
 
 
<BR><BR><A NAME="2"><H1>2</H1>
<BR><SUP>1 </SUP> Men Sharon atirguliman, Vodiylar nilufariman. 
Yigit: 
 <BR><SUP>2 </SUP> Mening sevgilim qizlar orasida, Tikanlar orasidagi nilufar gulidaydir! 
Qiz: 
 <BR><SUP>3 </SUP> Mening sevgilim yigitlar orasida, O'rmon daraxtlari orasidagi olma daraxtiday ajralib turar. Men uning soyasida o'tirib zavq olaman, Uning mevasi juda shirindir. 
 <BR><SUP>4 </SUP>U meni o'z mehmonxonasiga olib kirdi, Meni o'z sevgisi bilan qopladi. 
 <BR><SUP>5 </SUP>Mayizlar yedirib, menga kuch bergin, Olmalar bilan quvvatga to'ldirgin, Axir, sevgilimning ishqi dardida yonmoqdaman. 
 <BR><SUP>6 </SUP>Uning chap qo'li boshim ostidadir, O'ng qo'li bilan esa meni quchoqlaydi! 
 <BR><SUP>7 </SUP>Ey Quddus qizlari, Kiyigu yovvoyi ohular haqi ont iching. Vaqt-soati kelmaguncha, Sevgini qo'zg'atmang, uyg'otmang. 

Qiz: 
 <BR><SUP>8 </SUP> Sevgilim ovozi eshitilyapti, Ana qaranglar, u kelyapti. Tog'laru qirlar osha kelyapti. 
 <BR><SUP>9 </SUP>Sevgilim ohuday, yosh kiyikdaydir. Mana, u devor ortida turibdi. Oynalardan mo'ralab, Panjaralar orasidan qarab turibdi. 
 <BR><SUP>10 </SUP>Sevgilim menga shunday deydi: "Tura qol, sevgilim, oppog'im, Men bilan yurgin. 
 <BR><SUP>11 </SUP>Mana qish o'tdi, yomg'irlar to'xtadi. 
 <BR><SUP>12 </SUP>Yer yuzi gullar bilan qoplanmoqda, Yurt bo'ylab kabutarlar kuyi eshitilmoqda, Qo'shiq kuylash vaqti yetib keldi. 
 <BR><SUP>13 </SUP>Anjir meva tugishni boshladi, Toklar ham gulga kirdi. Ular xushbo'y hidlarini taratmoqda. Tura qol, sevgilim, oppog'im, Men bilan yurgin.â 
Yigit: 
 <BR><SUP>14 </SUP> Sevgilim, sen tog'larda yashaydigan, Qoyalarda yashirinadigan kabutardaysan. Yuzingni ko'rsatgin, ovozingni eshitay. Ovozing juda shirin, yuzing go'zaldir. 
 <BR><SUP>15 </SUP>Qarang, uzumzorimiz gullab yotibdi, Kichkina tulkilarni ushlanglar. Axir, ular uzumzorlarni vayron qiladi. 
Qiz: 
 <BR><SUP>16 </SUP> Sevgilim menikidir, men esa unikiman, U nilufarlar terib, o'z bog'idan zavq oladi. 
 <BR><SUP>17 </SUP>Tong otmay turib, bora qol, jonim. Baland tog'larda sakraydigan ohu, kiyikday bo'lib, Qorong'ilik chekinmasdan oldin, qaytib keta qol. 
 
 
<BR><BR><A NAME="3"><H1>3</H1>
<BR><SUP>1 </SUP> Kechqurun o'rnimda yotganimda, Butun qalbim bilan sevgan oshig'imni qo'msadim. Juda qo'msadim, lekin uni topolmadim. 
 <BR><SUP>2 </SUP>Endi turib, shaharga chiqaman. Shahar maydonlariyu ko'chalarida yurib, Sevgilimni izlayman. Izladim-u, ammo uni topolmadim. 
 <BR><SUP>3 </SUP>Qo'riqchilar shaharni kezib yurib, Meni ko'rib qolishdi. Ulardan: "Sevgilimni ko'rmadingizmi?â deb so'radim. 
 <BR><SUP>4 </SUP>Ularning oldidan ketishim bilanoq, Sevgilimni topdim. Uni mahkam quchib, qo'yib yubormadim. Onamning uyiga olib keldim. Uni o'z tuqqan onamning xonasiga olib kirdim. 
 <BR><SUP>5 </SUP>Ey Quddus qizlari, Kiyigu yovvoyi ohular haqi ont iching. Vaqt-soati kelmaguncha, Sevgini qo'zg'atmang, uyg'otmang. 

Quddus qizlari: 
 <BR><SUP>6 </SUP> Dashtda tutunday ko'tarilib, Ko'rinayotgan narsa nimadir? Undan attor rastasidagi barcha xushbo'y atirlarning hidi, Mirra va xushbo'y tutatqilarning hidi kelib turibdi. 
 <BR><SUP>7 </SUP>Qaranglar, u Sulaymonning taxtiravonidir, Uning atrofida oltmishta pahlavoni bor. Ular Isroil xalqi orasidagi eng bahodir jangchilardir. 
 <BR><SUP>8 </SUP>Qilich o'ynatishda hammasi mohir, Jangda ham juda mahoratlidirlar. Tunda bo'ladigan hujumlardan saqlanish uchun Ularning hammasi qilich bilan qurollangan. 
 <BR><SUP>9 </SUP>Shoh Sulaymon o'z taxtiravonini Lubnon yog'ochlaridan yasattirgan. 
 <BR><SUP>10 </SUP>Bu taxtiravon dastalari kumushdan, Orqasi tilladan yasalgan, O'rindig'iga esa safsar kimxob to'shalgan. Quddus qizlari taxtiravonning ichini Muhabbat bilan bezatganlar. 
 <BR><SUP>11 </SUP>Chiqinglar, ey Sion qizlari! Shoh Sulaymonga qaranglar. To'yi kuni, yuragi shodlik bilan to'lgan kuni Onasi kiydirgan tojga qaranglar. 
 
 
<BR><BR><A NAME="4"><H1>4</H1>
<BR><SUP>1 </SUP> Qanday go'zalsan, ey sevgilim, Qanchalik go'zalsan! Chachvoning ortidagi ko'zlaring Kabutarlarday muloyimdir. Gilad qirlaridan yoyilib tushayotgan Qop-qora qo'ylardaydir sening sochlaring. 
 <BR><SUP>2 </SUP>Yuvib-taralgan, juni qirqiladigan, Oppoq echkilardaydir sening tishlaring. Har birining egizi bor, O'rni hech bo'sh qolmagan. 
 <BR><SUP>3 </SUP>Lablaring qirmizi g'unchalardaydir, Og'zing ham juda go'zal. Chachvoning ortidagi yonoqlaring esa Anorlarday qip-qizil. 
 <BR><SUP>4 </SUP>Bo'yning tik qurilgan Dovud minorasiday, Marjonlaring tizim-tizim, Jangchilarning minglarcha qalqonlaridaydir. 
 <BR><SUP>5 </SUP>Ko'kraklaring egizak kiyiklardaydir. Ha, nilufarlar orasida o'tlaydigan Ikki kiyikdaydir ular. 
 <BR><SUP>6 </SUP>Qorong'ilik chekinmasdan oldin, Tong otmay turib, O'sha xushbo'y mirra tog'iga, Ziravorlar qiriga chiqaman. 
 <BR><SUP>7 </SUP>Har jihatdan go'zaldirsan, sevgilim, Senda hech qanday nuqson yo'q. 
 <BR><SUP>8 </SUP>Kela qol, kelinchagim, Lubnondan menga kel. Emona va Sanir tog'laridan, Xermon tog'lariyu sherlar makonidan, Qoplonlarning maskanidan tush. 
 
 <BR><SUP>9 </SUP> Ey jonim, kelinchagim, Qalbimni asir qilding. Ko'zlaringning nigohi bilan, Bo'yningdagi marjoning bilan Qalbimni asir qilding. 
 <BR><SUP>10 </SUP>Sevging qanday shirindir, Ey jonim, kelinchagim. Sening sevging sharobdan ham yaxshiroqdir. Atir moylaring esa Har qanday ziravordan ham xushbo'yroqdir. 
 <BR><SUP>11 </SUP>Kelinchagim, lablaringdan bol tomar. Asal va sut tiling ostida, Kiyimlaring hidi Lubnon hidiga o'xshar. 
 
 <BR><SUP>12 </SUP> Jonim mening, kelinchagim. Qulflangan bog', devor bilan o'ralgan buloqdaysan, Yopib qo'yilgan chashmadaysan sen. 
 <BR><SUP>13 </SUP>AÊ¼lo mevalar beradigan Anor bog'iga o'xshaysan. Bu bog'da xina va sunbullar o'sadi. 
 <BR><SUP>14 </SUP>Ha, bu bog'da sunbulu zaÊ¼faron, Xushbo'y qamish va dolchin, Har xil xushbo'y daraxtlar, Mirra va aloe, Eng aÊ¼lo ziravorlar o'sadi. 
 <BR><SUP>15 </SUP>Sevgilim, sen bog'dagi chashmaga, Hayotbaxsh suv bulog'iga o'xshaysan. Lubnon tog'larining oqar suvlaridaysan. 
Qiz: 
 <BR><SUP>16 </SUP> Ey shimol shabadasi, qo'zg'al, Janub shamoli, kelgin! Bog'imda esgin, Toki bog'imning xushbo'y hidlari Hamma joyga taralsin. Sevgilim o'z bog'iga kelib, AÊ¼lo mevalaridan yesin. 
 
 
<BR><BR><A NAME="5"><H1>5</H1>
<BR><SUP>1 </SUP> Ey jonim, kelinchagim, bog'imga kelib, Mirra va ziravorlarimni to'playman. Asalari mumini hamda asalimni yeyman, Sut va sharobimni ichaman. To'yguningcha yegin, sevgilim, Sevgidan ichib, qoniqqin. 

Qiz: 
 <BR><SUP>2 </SUP> Uxladim, lekin yuragim uyg'oq edi. Ana, sevgilim chaqirmoqda: "Ochgin eshigingni, jonim, sevgilim, Kabutarim, komilim. Boshim ho'ldir shudringdan, Sochlarim esa tun shabnamidan.â 
 <BR><SUP>3 </SUP>Kiyimlarimni yechib qo'yganman, Qanday qilib yana kiyaman?! Oyoqlarim yuvilgan, Ularni kir qilaymi?! 
 <BR><SUP>4 </SUP>Sevgilim qo'lini eshik teshigidan kirgizganda, Butun vujudim titrab ketdi. 
 <BR><SUP>5 </SUP>Sevgilimni kirgizay, deya turdim. Qo'llarimdagi mirra, Eshikning tutqichlariga oqib tushdi. 
 <BR><SUP>6 </SUP>Sevgilimga eshikni ochdim, Lekin u ketib qolibdi. U ketganiga yurak-bag'rim ezildi. Qidirib, uni topa olmadim, Chaqirdim, lekin u javob bermadi. 
 <BR><SUP>7 </SUP>Shaharni aylanib yurgan qo'riqchilar Meni ko'rib qoldilar. Ular meni urib yaraladilar. O'sha shahar qo'riqchilari Ustimdagi ro'molimni olib qo'ydilar. 
 <BR><SUP>8 </SUP>Ey Quddus qizlari, vaÊ¼da beringlar, Sevgilimni topsangiz, aytib qo'yinglar, Uning ishqi dardida yonmoqdaman. 
Quddus qizlari: 
 <BR><SUP>9 </SUP> Ey ayollar go'zali, Sevgilingning boshqalardan nimasi ortiq?! Uning boshqalardan nimasi ortiqki, Sen bizga, vaÊ¼da beringlar, deb aytasan?! 
Qiz: 
 <BR><SUP>10 </SUP> Sevgilim ko'hlik, chiroylidir, O'n mingtaning ichida ajralib turar. 
 <BR><SUP>11 </SUP>Boshi eng aÊ¼lo tilladay go'zal, Jingalak sochlari qarg'aday qop-qoradir. 
 <BR><SUP>12 </SUP>Ko'zlari esa buloqlar bo'yidagi kabutarlarday, Chashmalar bo'yidagi, sutga cho'mdirilgan kaptarlardaydir. 
 <BR><SUP>13 </SUP>Uning yonoqlari muattar hidli Ziravor bog'lari kabi juda xushbo'ydir. Lablari esa mirra oqib turgan Nilufarlar kabi shirindir. 
 <BR><SUP>14 </SUP>Qo'llari tilladan yasalib, Topaz toshlar bilan bezatilganga o'xshaydi. Tanasi esa zangori yoqutlar o'rnatilgan Tep-tekis fil suyagiday chiroylidir. 
 <BR><SUP>15 </SUP>Oyoqlari tilla taglikka o'rnatilgan Marmar ustunlari kabi kuchlidir. Uning qiyofasi ulug'vor Lubnonday, Qudratli, aÊ¼lo sadr daraxtlaridaydir. 
 <BR><SUP>16 </SUP>Uning ovozi juda shirin, O'zi esa har jihatdan maftunkor. Ey Quddus qizlari, mana shunday yigit Mening sevgilim, do'stimdir. 
 
 
<BR><BR><A NAME="6"><H1>6</H1>
<BR><SUP>1 </SUP> Sevgiling qayerga ketdi, Ey go'zallarning go'zali? Ayt-chi, qaysi tomonga yo'l oldi? Biz sen bilan uni qidiraylik. 
Qiz: 
 <BR><SUP>2 </SUP> Sevgilim o'z bog'iga, Xushbo'y ziravorlar bog'iga ketdi. U nilufar gullar terib, O'z bog'idan zavq olgani ketdi. 
 <BR><SUP>3 </SUP>Men sevgilimniki, sevgilim esa menikidir! U nilufarlar terib, o'z bog'idan zavq oladi. 

Yigit: 
 <BR><SUP>4 </SUP> Sen Tirza shahriday go'zaldirsan, sevgilim, Quddus shahriday xushro'ydirsan, Bayroqlari ko'tarilgan qo'shinday savlatlisan. 
 <BR><SUP>5 </SUP>Ko'zlaringni olib qoch mendan, Ular meni maftun qilganlar. Gilad qirlaridan yoyilib tushayotgan Qop-qora qo'ylardaydir sening sochlaring. 
 <BR><SUP>6 </SUP>Yuvib-taralgan oppoq Echkilardaydir sening tishlaring. Har birining egizi bor, O'rni hech bo'sh qolmagan. 
 <BR><SUP>7 </SUP>Chachvoning ortidagi yonoqlaring esa Anorlarday qip-qizil. 
 <BR><SUP>8 </SUP>Ana, oltmishta malika, saksonta kanizak, Son-sanoqsiz qizlar! 
 <BR><SUP>9 </SUP>Ammo mening kabutarim, Komil sevgilim o'zgachadir. Onasining erkasi, Tuqqan onasining yagonasidir. Qizlar uni ko'rib, u baxtlidir, deyishadi, Malikayu kanizaklar uni ko'rib, maqtashadi. 
 <BR><SUP>10 </SUP>Mahbubamning nigohlari tongdaydir. O'zi esa to'lin oyday go'zal, quyoshday yorqin, Bayroqlari ko'tarilgan qo'shinday savlatlidir. 
 <BR><SUP>11 </SUP>Men bodomzorga, Vodiy chechaklarini ko'rishga bordim. Toklaru anorlar gullaganmikin, deya bordim. 
 <BR><SUP>12 </SUP>Shohona aravada o'tirganday, Hayajondan titrar edim. 
 
 
<BR><BR><A NAME="7"><H1>7</H1>
<BR><SUP>1 </SUP> Qaytgin, qaytib kelgin, ey Shulamlik qiz! Qaytib kel, seni yana bir bor ko'raylik. 
Yigit: Nima uchun bu Shulamlik qizga qaraysizlar?! U ikki qator qizlar orasida raqsga tushyaptimi?! 
 <BR><SUP>2 </SUP>Ey malikaga o'xshagan qiz! Kafsh kiygan oyoqlaring qanday chiroyli! Do'mboq sonlaring javohirlarday, Xuddi mohir ustaning qo'li bilan ishlanganday! 
 <BR><SUP>3 </SUP>Doimo xushbo'y sharobga to'la bo'lgan, Dum-dumaloq kosadaydir sening kindiging. Yumaloq qorning esa nilufarlar bilan o'ralgan, Tillarang bug'doy uyumi kabidir. 
 <BR><SUP>4 </SUP>Ko'kraklaring egizak kiyiklardaydir. 
 <BR><SUP>5 </SUP>Fil suyagidan qurilgan minoraday go'zaldir bo'yning, Batrabim darvozasi yonidagi Xashbon buloqlariday yorqindir ko'zlaring. Burning esa Damashq shahriga qaragan Lubnon minorasiday tekisdir. 
 <BR><SUP>6 </SUP>Boshing Karmil tog'iday baland turadi, Soching kimxobday go'zal, Hatto shoh ham unga asirdir. 
 
 <BR><SUP>7 </SUP> Qanday go'zal va xushro'ysan, Huzurbaxsh sevgilim mening. 
 <BR><SUP>8 </SUP>Palma daraxtiday savlatlisan, Ko'kraklaring uning mevalariday to'liqdir. 
 <BR><SUP>9 </SUP>Men shunday dedim: "Palma daraxtiga chiqib, Mevalaridan ushlayman.â Ko'kraklaring men uchun uzumday mazali, Nafasing esa olmalarday shirin bo'lsin. 
 <BR><SUP>10 </SUP>O'pichlaring eng aÊ¼lo sharobday shirindir, Bunday sharob lab va tishlar orasidan tekis o'tadi. 
Qiz: 
 <BR><SUP>11 </SUP> Men sevgilimnikiman, U faqat meni qo'msaydi. 
 <BR><SUP>12 </SUP>Kelgin, sevgilim, dalalarga boraylik. Xina gullari orasida yotib qolaylik. 
 <BR><SUP>13 </SUP>Vaqtli turib, uzumzorlarga kiraylik. Ular gulga kirdimikin?! Toklaru anorlar gullaganmikin?! O'sha yerda men senga o'z sevgimni to'la ko'rsataman. 
 <BR><SUP>14 </SUP>Mehrigiyolar hid taratib turibdi. Eshigimiz tepasiga har xil mevalardan osib, Sen uchun saqlab qo'ydim, sevgilim. 
 
 
<BR><BR><A NAME="8"><H1>8</H1>
<BR><SUP>1 </SUP> Qaniydi, onam emizgan akamday bo'lsang edi. Ko'chada ko'rganimda, seni o'pgan bo'lardim, Hech kim meni bu uchun ayblamagan bo'lardi. 
 <BR><SUP>2 </SUP>Men seni onamning uyiga boshlab kelardim. Menga o'git bergan onamning yotog'iga olib kirardim, Senga xushbo'y sharobu anorlarim sharbatini berardim. 
 <BR><SUP>3 </SUP>Mana, sevgilimning chap qo'li boshim ostidadir, O'ng qo'li bilan esa meni quchoqlaydi! 
 <BR><SUP>4 </SUP>Ey Quddus qizlari, vaÊ¼da beringlar, Vaqt-soati kelmaguncha, Sevgini qo'zg'atmang, uyg'otmang. 

Quddus qizlari: 
 <BR><SUP>5 </SUP> O'z sevgilisi bilan quchoqlashib, Cho'l tarafdan kelayotgan kim? 
Qiz: Olma daraxti ostida men seni uyg'otdim. Onang shu yerda senga homilador bo'lgan, Mana shu yerda seni dunyoga keltirgan. 
 <BR><SUP>6 </SUP>Qo'lingdagi muhr uzugingday, Meni ham yuragingga muhrlab olgin. Axir, sevgi o'limday kuchli, Ishq ajalday shiddatlidir. Sevgining uchqunlari olov uchqunlariday, Lovullagan alangadaydir. 
 <BR><SUP>7 </SUP>Suv sevgini o'chirolmaydi, To'fonlar uni cho'ktirolmaydi. Birortasi sevgi uchun Uyidagi bor boyligini bersa ham, Mazaxdan boshqa hech narsaga erishmaydi. 
Qizning akalari: 
 <BR><SUP>8 </SUP> Bizning bir singlimiz bor, Uning ko'kraklari hali bo'rtmagan. Uni so'rab kelishsa, Biz nima qilamiz? 
 <BR><SUP>9 </SUP>Agar u devor bo'lsa, Uning atrofida kumushdan qalÊ¼a quramiz. Agar u eshik bo'lsa, Uni sadr yog'ochlari bilan to'sib qo'yamiz. 
Qiz: 
 <BR><SUP>10 </SUP> Men ham devorday edim. Endi esa ko'kraklarim minoralardaydir. Shuning uchun sevgilim meni To'liq yetilgan deb biladi. 
 <BR><SUP>11 </SUP>Sulaymonning Baal-Xomonda uzumzori bor edi. U uzumzorini bog'bonlarga ishonib topshirdi. Ularning har biri uzumzor uchun Ming kumush tanga to'lashi kerak edi. 
Yigit: 
 <BR><SUP>12 </SUP> Sulaymon, sen ming tanga ol, Qorovullarga esa ikki yuz tangadan berilsin. Mening uzumzorim o'zimnikidir. 
 <BR><SUP>13 </SUP>Ey bog'larda yashovchi qiz, Do'stlarim ovozingni eshitishni kutmoqda. Qani, men ham ovozingni bir eshitay. 
Qiz: 
 <BR><SUP>14 </SUP> Xuddi kiyikday, yosh ohuday bo'lgin, Ziravorlar tog'lariga tezroq kelgin, sevgilim. 
 
</P>
</BODY>
</HTML>