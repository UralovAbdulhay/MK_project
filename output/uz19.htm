<HTML>
<TITLE>ZABUR</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP> Shunday insonlar saodatlidir: Ular fosiqlar maslahatiga yurmaydi, Gunohkorlar yo'lida ular turmaydi, Mazaxchilar orasida o'tirmaydi. 
 <BR><SUP>2 </SUP>Ha, ular Egamizning qonunidan zavq oladi, Tunu kun taÊ¼limotining mag'zini chaqadi. 
 <BR><SUP>3 </SUP>Unday insonlar oqar suv bo'yiga o'tqazilgan Daraxtlarga o'xshaydi. Ular o'z mavsumida mevasini beradi, Barglari aslo qurimaydi. Ular neki qilsa, muvaffaqiyatga erishadi. 
 
 <BR><SUP>4 </SUP> Fosiqlar esa bunday emaslar, Shamolda to'zg'ib ketadigan somonga o'xshaydi. 
 <BR><SUP>5 </SUP>Hukmda fosiqlar oqlana olmaydi, Solihlar jamoasidan gunohkorlar joy ololmaydi. 
 <BR><SUP>6 </SUP>Egamiz solihning yo'lini qo'riqlaydi, Fosiqning yo'li halokatga yetaklaydi. 
 
 
<BR><BR><A NAME="2"><H1>2</H1>
<BR><SUP>1 </SUP> Nega quturadi xalqlar?! Nega behuda fitna qilar elatlar?! 
 <BR><SUP>2 </SUP>Zamin shohlari Egamizga Va U tanlagan shohga qarshi saf tortadilar. Hukmdorlar fitna qo'zg'ab, shunday deydilar: 
 <BR><SUP>3 </SUP>"Sindiraylik ular solgan kishanlarni, Olib tashlaylik bo'ynimizdan sirtmoqlarni.â 
 
 <BR><SUP>4 </SUP> Samoda hukmron bo'lgan Rabbiy esa Ularni masxaralab, ustidan kuladi. 
 <BR><SUP>5 </SUP>Rabbiy g'azab bilan ularni ogoh etadi, Qahrini sochib, vahimaga solib aytadi: 
 <BR><SUP>6 </SUP>"Men Sionga, O'zimning muqaddas tepaligimga O'z shohimni joylashtirdim.â 
 
 <BR><SUP>7 </SUP> Egamizning so'zlarini shoh eÊ¼lon qilmoqda: "Egamiz menga shunday dedi: Â«Sen Mening o'g'limsan, Bugun Men senga ota bo'ldim. 
 <BR><SUP>8 </SUP>Tila, xalqlarni senga mulk qilib beraman, Yerning to'rt tomoni seniki bo'ladi. 
 <BR><SUP>9 </SUP>Temir xivchin ila ularni urib ezasan, Sopol ko'zani sindirganday ularni parchalaysan.Â»â 
 
 <BR><SUP>10 </SUP> Ey shohlar! Endi aql bilan ish qiling. Ey zamin hukmdorlari! Ogoh bo'ling. 
 <BR><SUP>11 </SUP>Qo'rquv ila Egamizga sajda qiling! Vahima ila tavba qiling! 
 <BR><SUP>12 </SUP>Uning o'g'liga taÊ¼zim qiling, Bo'lmasa U g'azablanadi, Yo'lingizda yo'q bo'lib ketasiz, Uning g'azabi tez alanga oladi. 
 Naqadar baxtlidir Unda panoh topganlar! 
 
 
<BR><BR><A NAME="3"><H1>3</H1>
<BR><SUP>1 </SUP>
O'g'li Absalomdan qochib ketgandan keyin Dovudning aytgan sanosi. 
 <BR><SUP>2 </SUP> Ey Egam! G'animlarim naqadar ko'pdir! Menga qarshi qo'zg'alganlar qanchalar ko'pdir! 
 <BR><SUP>3 </SUP>Ko'plar men haqimda: "Xudodan unga najot yo'qâ, deb aytadilar. 
 <BR><SUP>4 </SUP>Ey Egam, Mening qalqonimsan! Shuhratim Sensan! Sen boshimni yuksaltirasan. 
 
 <BR><SUP>5 </SUP> Egamizdan madad so'rab qilaman faryod, Muqaddas tepaligidan U menga beradi javob. 
 <BR><SUP>6 </SUP>Egamiz meni himoya etgani uchun Yotib uxlab, yana uyg'onaman. 
 <BR><SUP>7 </SUP>Har tomondan meni qurshab turgan O'n minglarcha g'animlarimdan qo'rqmasman. 
 
 <BR><SUP>8 </SUP> Qo'zg'algin, ey Egam! Najot ber, ey Xudoyim! Hamma g'animlarimning yuzlariga urasan, Qabihlarning tishlarini sindirasan. 
 <BR><SUP>9 </SUP>Ey Egam! Najot Sendan keladi! Barakalaring xalqingga kelsin! 
 
 
<BR><BR><A NAME="4"><H1>4</H1>
<BR><SUP>1 </SUP>
Ijrochilar rahbariga. Torli asboblar jo'rligida aytiladigan Dovud sanosi. 
 <BR><SUP>2 </SUP> Ey mening odil Xudoyim! Iltijo qilganimda javob ber! Kulfatda qolganimda meni ozod qilding. Menga shafqat qilib, ibodatimni eshit. 
 
 <BR><SUP>3 </SUP> Ey insonlar, qachongacha shaÊ¼nimni yerga urasiz?! Qachongacha puch so'zlarga ko'ngil bog'laysiz?! Qachongacha yolg'onlarni izlab yurasiz?! 
 <BR><SUP>4 </SUP>Unutmangki, Egamiz O'zi uchun tanlaydi taqvodorni, Iltijo qilganimda, Egamiz eshitadi meni. 
 <BR><SUP>5 </SUP>Hatto g'azablanganingizda ham gunoh qilmang, Tunda yotganingizda o'ylang, sukut saqlang. 
 <BR><SUP>6 </SUP>Munosib qurbonliklar keltiring, Umidingizni Egamizga bog'lang. 
 
 <BR><SUP>7 </SUP> Ko'p odamlar aytadi: "Yaxshi zamonlarni kim bizga ko'rsatadi?!â deb. Ey Egam, jamoling bizga nurlarini sochsin! 
 <BR><SUP>8 </SUP>Don va sharobi mo'l bo'lganlar quvonadi, Sen yuragimga undan ham ko'proq shodlik berding. 
 <BR><SUP>9 </SUP>Yotganimda xotirjam uxlayman, Ey Egam, yolg'iz Sen meni omon saqlaysan. 
 
 
<BR><BR><A NAME="5"><H1>5</H1>
<BR><SUP>1 </SUP>
Ijrochilar rahbariga. Nay jo'rligida aytiladigan Dovud sanosi. 
 <BR><SUP>2 </SUP> So'zlarimga quloq tut, ey Egam! Diqqat qilgin nolalarimga. 
 <BR><SUP>3 </SUP>Eshitgin, madad so'rab iltijo etaman, Sen ham Shohimsan, ham Xudoyimsan! Shu bois Senga ibodat qilaman. 
 <BR><SUP>4 </SUP>Ey Egam! Tong chog'i ovozimni eshitasan, Subhidamda Senga yolvoraman, Sendan javob kutaman. 
 
 <BR><SUP>5 </SUP> Qabihlikdan mamnun bo'lmaydigan Xudosan Sen, Senga mehmon bo'lolmas gunohkor inson. 
 <BR><SUP>6 </SUP>Takabburlar huzuringda tura olmaydilar, Hamma badkirdorlarni Sen yomon ko'rasan. 
 <BR><SUP>7 </SUP>Yolg'on gapiradiganlarni Sen qirib tashlaysan, Ey Egam, qonxo'r, yolg'onchilardan Sen jirkanasan. 
 
 <BR><SUP>8 </SUP> Men esa sodiq sevgingning mo'lligi sabab Sening uyingga kiraman. Muqaddas MaÊ¼badingda taÊ¼zim qilaman, Qo'rquv ila Senga sajda qilaman. 
 <BR><SUP>9 </SUP>Naqadar dushmanlarim ko'p, ey Egam, Odilliging bilan meni so'qmog'ingdan yetakla, O'z yo'llaringni menga ravshan qil. 
 
 <BR><SUP>10 </SUP> Dushmanlarim og'zidan haqiqat chiqmaydi, Ularning yuraklari baloyu ofatdir. Ochiq qabr kabidir og'izlari, Tillari xushomad qiladi. 
 <BR><SUP>11 </SUP>Ey Xudo, ularni jazolagin! Yomon niyatlari o'zlarining boshiga yetsin. Ular Senga qarshi isyon qilganlar. Gunohlari ko'pligi uchun ularni haydab yuborgin. 
 
 <BR><SUP>12 </SUP> Senda panoh topganlarning hammasi sevinsin, To abad shodlikdan ular kuylasin. Ularni Sen himoya qilganing uchun, Seni sevganlar sevinch ila jo'shsin. 
 <BR><SUP>13 </SUP>Ey Egam! Sen solih kishilarga baraka berasan, Sening himmating ularni qalqonday himoya qiladi. 
 
 
<BR><BR><A NAME="6"><H1>6</H1>
<BR><SUP>1 </SUP>
Ijrochilar rahbariga. Sakkiz torli asbob jo'rligida aytiladigan Dovud sanosi. 
 <BR><SUP>2 </SUP> Ey Egam! G'azab bilan menga tanbeh bermagin, Qahring sochib, menga jazo bermagin. 
 <BR><SUP>3 </SUP>Ey Egam, madorim yo'q, rahm qil menga, Suyaklarim zirqiraydi xastalikdan, Ey Egam, shifo ber menga. 
 <BR><SUP>4 </SUP>Azob chekmoqda jonim, Qachongacha kuttirasan, ey Egam, qachongacha? 
 
 <BR><SUP>5 </SUP> Kel endi, ey Egam, qutqar jonimni, Sodiq sevging haqi ozod qil meni. 
 <BR><SUP>6 </SUP>Axir, o'lganda eslamas hech kim Seni, O'liklar diyorida kim shukur qilar Senga?! 
 
 <BR><SUP>7 </SUP> Oh-voh qilaverib charchadim, Tunlari ko'z yoshlarim tufayli o'rnim ho'l bo'ldi, Yig'laganimdan to'shagim shalabbo bo'ladi. 
 <BR><SUP>8 </SUP>Ko'zlarim nuri so'ndi g'amdan, Zaiflashdi ko'zlarim dushmanlarim dastidan. 
 
 <BR><SUP>9 </SUP> Yo'qolinglar ko'zimdan hammangiz, ey badkirdorlar! Nola-yig'ilarimni Egam eshitdi. 
 <BR><SUP>10 </SUP>Egam eshitdi mening iltijoimni, Egam qabul qiladi mening ibodatimni. 
 <BR><SUP>11 </SUP>Jamiki dushmanlarim uyalib qoladi, Hammasi vahimaga tushib qoladi, O'sha on sharmanda bo'lib, qaytib ketadi. 
 
 
<BR><BR><A NAME="7"><H1>7</H1>
<BR><SUP>1 </SUP>
Benyamin qabilasidan bo'lgan Kushning qilmishlari tufayli Dovudning Egamizga aytgan marsiyasi. 
 <BR><SUP>2 </SUP> Senda panoh topaman, ey Egam Xudo, Payimga tushganlardan xalos et, qutqar meni. 
 <BR><SUP>3 </SUP>Yo'qsa, ular meni sherday g'ajib tashlaydi, Burda-burda qiladi, hech kim meni qutqarolmaydi. 
 
 <BR><SUP>4 </SUP> Ey Egam Xudo! Agarda kimgadir nohaqlik qilgan bo'lsam, Do'stimni dushmaniga sotgan bo'lsam mabodo, G'animimni sababsiz talagan bo'lsam, Ha, agarda u ishlarni qilgan bo'lsam, 
 <BR><SUP>5 </SUP> Ey Egam Xudo! Agarda kimgadir nohaqlik qilgan bo'lsam, Do'stimni dushmaniga sotgan bo'lsam mabodo, G'animimni sababsiz talagan bo'lsam, Ha, agarda u ishlarni qilgan bo'lsam, 
 <BR><SUP>6 </SUP>Dushmanlarim taÊ¼qib qilsin, tutsin meni, Tanamni tuproqqa qorsin, Jasadimni yerga tashlasin. 
 
 <BR><SUP>7 </SUP> Qani, g'azabingni sochgin, ey Egam! Qo'zg'al yovlarimning qahriga qarshi! Ko'rib, adolat qilgin! 
 <BR><SUP>8 </SUP>Xalqlarni atrofingga to'plagin, Balanddagi taxtingda o'tirib, Ular ustidan hukmronlik qilgin. 
 
 <BR><SUP>9 </SUP> Ey Egam, oliy Hakam O'zingsan, Sen xalqlarni hukm qilasan. Ey yuksalgan Egam, Hukm paytida yuzimni yorug' qil, Bilasan-ku, solihman, begunohman. 
 <BR><SUP>10 </SUP>Fosiqlarning yovuzligi barham topsin, Solihlar barqaror bo'lsin. Ongu yuraklarni sinaguvchi Sensan, Ey odil Xudo! 
 
 <BR><SUP>11 </SUP> Mening qalqonimdir yuksalgan Xudo, Pokdillarga U najot beradi. 
 <BR><SUP>12 </SUP>Adolatli hakamdir Xudo, Qabihga U doim g'azabini sochadi. 
 <BR><SUP>13 </SUP>Agar inson tavba qilmasa, Xudo qilichini charxlaydi, Kamonini tayyor qilib turadi. 
 <BR><SUP>14 </SUP>Qirg'in qurollarini shay qilib qo'ygan, Olovli o'qlarini tayyorlab qo'ygan. 
 
 <BR><SUP>15 </SUP> Ana, qabihlar qabihlikdan urug' orttiradi, Dardu balolardan homilador bo'ladi, Oxir-oqibatda yolg'onni tug'adi. 
 <BR><SUP>16 </SUP>Ular chuqur qaziydilar, Ammo chohga o'zlari qulaydilar. 
 <BR><SUP>17 </SUP>Ularning dardu balosi o'ziga qaytadi, Zo'ravonligi o'zlarining boshiga yetadi. 
 
 <BR><SUP>18 </SUP> Egamizga, adolating uchun shukur, deyman. Egamiz - Xudoyi Taologa hamdu sanolar kuylayman. 
 
 
<BR><BR><A NAME="8"><H1>8</H1>
<BR><SUP>1 </SUP>
Ijrochilar rahbariga. Soz jo'rligida aytiladigan Dovud sanosi. 
 <BR><SUP>2 </SUP> Ey Egam, bizning Rabbimiz! Butun yer yuzida Sening noming ulug'vordir! Osmondan ham yuksakdir Sening shuhrating! 
 <BR><SUP>3 </SUP>Dushmanlaringning, qasoskorlarning Ovozini o'chiray deya, Sen bolalar va chaqaloqlarni O'z qudratingni so'ylashga o'rgatding. 
 <BR><SUP>4 </SUP>Qo'llaring ijodi bo'lgan osmoningga qaradim, O'zing joylashtirgan yulduzlaru oyga boqdim. 
 <BR><SUP>5 </SUP>Inson zoti nedirki, u haqda o'ylagaysan?! Bandalar nedirki, Sen ularni ardoqlagaysan?! 
 
 <BR><SUP>6 </SUP> Sen ularni O'zingdan andak past qilding, Izzatu sharaf tojini ularga kiygizding. 
 <BR><SUP>7 </SUP>Jamiki yaratganing uzra ularni hukmron qilding, Bor narsani ularning oyog'i ostiga qo'yding: 
 <BR><SUP>8 </SUP>Jamiki molu qo'ylarni ham, Barcha yovvoyi hayvonlarni ham, 
 <BR><SUP>9 </SUP>Samodagi qushlarni va dengizdagi baliqlarni, Dengizda suzuvchi har xil maxluqlarni. Ha, ularning ustidan insonni hukmron qilding. 
 
 <BR><SUP>10 </SUP> Ey Egam, bizning Rabbimiz! Butun yer yuzida Sening noming ulug'vordir! 
 
 
<BR><BR><A NAME="9"><H1>9</H1>
<BR><SUP>1 </SUP>
Ijrochilar rahbariga. "Qizlarâ kuyiga aytiladigan Dovud sanosi. 
 <BR><SUP>2 </SUP> Butun yuragimdan, ey Egam, Senga shukur aytaman, Barcha ajoyib ishlaringni so'ylayman. 
 <BR><SUP>3 </SUP>Sen tufayli shodlanib, quvonaman. Qo'shiq aytib, Seni madh etaman, Ey Xudoyi Taolo! 
 
 <BR><SUP>4 </SUP> Dushmanlarim chekinib qochganlarida, Qoqilib, nobud bo'ldi Sening huzuringda. 
 <BR><SUP>5 </SUP>Sen adolat ila hukm qilib taxtga o'tirding, Meni hukm etib, yuzimni yorug' qilding. 
 <BR><SUP>6 </SUP>Xalqlarni Sen vahimaga solding, Qabihlarni qirib tashlading. Ularning nomini bir umrga o'chirding. 
 <BR><SUP>7 </SUP>Vayronalar ichra dushmanimiz to abad g'oyib bo'ldi, Ularning shahrini Sen vayron etding, Ularning xotirasi tamoman o'chdi. 
 
 <BR><SUP>8 </SUP> Egamiz esa to abad O'z taxtida o'tiradi, U taxtini hukm qilish uchun qurgandir. 
 <BR><SUP>9 </SUP>U olamni adolat bilan boshqaradi, Xalqlarni odilona hukm qiladi. 
 <BR><SUP>10 </SUP>Mazlum uchun Egamiz qalÊ¼aday bo'ladi, Ha, qayg'uli damlarda U panoh bo'ladi. 
 
 <BR><SUP>11 </SUP> Ey Egam, Seni taniydiganlar O'zingga umid bog'laydi. Senga yuz burganlarni tark etmaysan. 
 
 <BR><SUP>12 </SUP> Hamdu sano kuylang Quddusda taxt qurgan Egamizga! Uning ishlarini eÊ¼lon qiling xalqlar orasida! 
 <BR><SUP>13 </SUP>Qasoskor Egamiz mazlumlarni yodida tutadi, Jafokashlar faryodini U unutmaydi. 
 
 <BR><SUP>14 </SUP> Rahm qil menga, ey Egam, qara! Mendan nafratlangan g'animlarim azob bermoqda! O'lim og'zidan meni qaytaradigan Sensan! 
 <BR><SUP>15 </SUP>Shu bois go'zal Quddus darvozalari oldida Senga hamdu sano aytayin, Menga najot bergan Sensan, Shu bois ham quvonayin. 
 
 <BR><SUP>16 </SUP> Xalqlar o'zlari qazigan chuqurga o'zlari yiqildi, Yashirgan to'rlariga oyoqlaridan ilindi. 
 <BR><SUP>17 </SUP>Egamiz adolatli hukmi ila O'zining kimligini ko'rsatdi. Qabihlar o'zlari qo'ygan tuzoqqa ilindi. 
 
 <BR><SUP>18 </SUP> Qabihlar va Xudoni unutgan jamiki xalqlar O'liklar diyoriga tushar. 
 <BR><SUP>19 </SUP>Muhtojni Xudo bir umrga unutmas, Bechoraholning umidini to abad yo'qqa chiqarmas. 
 
 <BR><SUP>20 </SUP> Qani, ey Egam! Inson zoti g'olib chiqmasin, Xalqlar huzuringda hukm qilinsin. 
 <BR><SUP>21 </SUP>Ularni qo'rquvga sol, ey Egam! Xalqlar inson zoti ekanligini bilsin. 
 
 <BR><SUP>22 </SUP> Nechun, ey Egam, uzoqda turibsan? Qayg'uli damlarda O'zingni yashirasan? 
 
 <BR><SUP>23 </SUP> Takabbur qabihlar bechorani taÊ¼qib qiladi, To'qigan ig'volari o'zlarining boshiga yetsin. 
 <BR><SUP>24 </SUP>Qabihlar yovuz ehtiroslari bilan maqtanadi, Ochko'zlar Egamizni laÊ¼natlaydi, Undan nafratlanadi. 
 <BR><SUP>25 </SUP>Xudoga intilmaydi o'ziga bino qo'ygan qabihlar, "Xudo yo'qdirâ, deb doim o'ylaydi ular. 
 <BR><SUP>26 </SUP>Qabihlarning doim ishi yurishadi, Xudoning amrlarini ular tushunmaydi, Dushmanlarini pisand qilmaydi. 
 <BR><SUP>27 </SUP>Ular o'z ko'nglida o'ylaydilar: "Biz hech qachon qoqilmaymiz, Hech qachon kulfatlarga duch kelmaymiz.â 
 <BR><SUP>28 </SUP>Qabihlarning og'zidan laÊ¼nat, hiyla, po'pisa chiqadi, So'zlari bilan ular odamlarni yaralab, barbod qiladi. 
 <BR><SUP>29 </SUP>Ular qishloqlarda yashirinib oladi, Begunoh insonni poylab o'ldiradi. Ko'zlari ojiz qurbonni qidiradi. 
 <BR><SUP>30 </SUP>Sherga o'xshab panada kutib turadi, Bechorani ushlayman deb, pisib yotadi, Zaifni o'z sirtmog'iga ilintirib, ushlab oladi. 
 <BR><SUP>31 </SUP>Qabihlar o'z kuchi bilan zaifni yiqitadi, Uni yotqizib, ezib tashlaydi. 
 <BR><SUP>32 </SUP>Ular o'z ko'ngillarida: "Xudo qilmishlarimizni unutgan, U ko'zlarini yumib olgan, hech narsani ko'rmaydiâ, deb o'ylaydi. 
 
 <BR><SUP>33 </SUP> Qani, ey Egam! Urgin qabihlarni, Ey Xudo! Unutmagin mazlumlarni! 
 <BR><SUP>34 </SUP>Nechun qabihlar Sendan nafratlanadi? Nechun o'z ko'nglida ular: "Xudo Mendan hisob so'ramaydiâ, deb aytadi? 
 <BR><SUP>35 </SUP>Sen esa ko'rib turasan, Bilib turasan kulfatu azobda qolganlarni. Qo'llaringni ularga uzatasan, Ojiz o'zini Sening panohingga topshiradi, Sen yetimga doim yordam bergansan. 
 <BR><SUP>36 </SUP>Qabihlaru yovuzlarning qo'lini qirqqin, Qilmishlari uchun ulardan hisob so'ra, Toki ular boshqa yovuzlik qilmasin. 
 
 <BR><SUP>37 </SUP> Egamiz Shohdir to abad, O'zga xalqlar yo'q bo'ladi Uning yurtidan. 
 
 <BR><SUP>38 </SUP> Ey Egam, mazlumlarning istaklariga quloq solasan, Ularning yuraklariga dalda berasan. Yetimu mazlumning dodini Sen eshitib, 
 <BR><SUP>39 </SUP>Yer yuzida banda ularni vahimaga solmasin deya, Ularga Sen adolat qilasan. 
 
 
<BR><BR><A NAME="10"><H1>10</H1>
<BR><SUP>1 </SUP> Egamizda men panoh topaman, Qanday qilib siz menga: "Qush kabi uchib ketgin tog'largaâ, deysiz? 
 <BR><SUP>2 </SUP>Sizlar menga: "Qara, pokdilning yuragini panadan otmoq uchun Qabihlar yoylarini tayyorladi, O'qlarini shaylab, mo'ljalga oldi. 
 <BR><SUP>3 </SUP>Qonun oyoq osti bo'lganda, Solih nima qila oladi?!â deb aytasiz. 
 
 <BR><SUP>4 </SUP> Egamiz O'zining muqaddas MaÊ¼badidadir, Egamizning taxti samodadir. U insonni ko'zdan qochirmaydi, Nigohi insonni tekshirib turadi. 
 <BR><SUP>5 </SUP>Egamiz solihni hamda qabihni sinaydi, Zulmni sevuvchidan U nihoyatda nafratlanadi. 
 
 <BR><SUP>6 </SUP> Qabihning ustiga cho'g', oltingugurt yog'diradi, Ularga ulush qilib garmselni beradi. 
 <BR><SUP>7 </SUP>Egamiz adolatlidir, U to'g'ri ishlarni sevadi, To'g'ri yuradigan inson Uning marhamatidan bahramand bo'ladi. 
 
 
<BR><BR><A NAME="11"><H1>11</H1>
<BR><SUP>1 </SUP>
Ijrochilar rahbariga. Sakkiz torli asbob jo'rligida aytiladigan Dovud sanosi. 
 <BR><SUP>2 </SUP> Najot bergin bizga, ey Egam! Taqvodor bir inson qolmadi, Senga sodiq inson yo'q bo'lib ketdi. 
 <BR><SUP>3 </SUP>Hamma bir-biriga yolg'on so'zlaydi, Xushomadgo'ylik bilan bir-birini aldaydi. 
 
 <BR><SUP>4 </SUP> Xushomadgo'y tillarni Egamiz kesib tashlasin, Maqtanchoq og'izlarni U qirib tashlasin. 
 <BR><SUP>5 </SUP>Axir, ular: "Og'zimiz bilan erishamiz har narsaga, Tilimiz o'zimizniki, kim xo'jayin bizga?!â deb aytadi. 
 
 <BR><SUP>6 </SUP> Egamiz aytmoqda: "Muhtoj ezilib ketdi, Bechora nola qildi. Endi qo'zg'alaman, O'zlari intilgan najotga yetkazaman.â 
 <BR><SUP>7 </SUP>Egamizning vaÊ¼dalari g'oyatda pokdir, Uning so'zlari o'choqda Yetti karra tozalangan kumushga o'xshaydi. 
 
 <BR><SUP>8 </SUP> Har tarafda qabihlar daydib yuradi, Har yoqda odamlar yomonlikni maqtab yuradi. Ey Egam! Bulardan bizlarni saqlagaysan, To abad bu nasldan bizni himoya qilgaysan. 
 
 <BR><SUP>9 </SUP> Har tarafda qabihlar daydib yuradi, Har yoqda odamlar yomonlikni maqtab yuradi. Ey Egam! Bulardan bizlarni saqlagaysan, To abad bu nasldan bizni himoya qilgaysan. 
 
 
<BR><BR><A NAME="12"><H1>12</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Ey Egam, qachongacha meni unutasan? Nahotki meni to abad unutsang?! Qachongacha mendan yuz o'girasan? 
 <BR><SUP>3 </SUP>Qachongacha jonim azobda qoladi, Kun bo'yi yuragim g'amga to'ladi? Qachongacha dushmanim mendan ustun keladi? 
 <BR><SUP>4 </SUP>Javob ber, ey Egam Xudo, boq holimga! Kuchimni qaytargin, toki ketmayin o'lim uyqusiga. 
 <BR><SUP>5 </SUP>"Uni yengdimâ, deb aytmasin dushmanim, Yiqilganimda sevinmasin yovlarim! 
 
 <BR><SUP>6 </SUP> Men umid bog'layman sodiq sevgingga, Najotingdan qalbim to'ladi quvonchga. Ey Egam, qo'shiq aytaman Senga, Zero, Sen inoyat aylading menga. 
 
 
<BR><BR><A NAME="13"><H1>13</H1>
<BR><SUP>1 </SUP> Ahmoqlar o'z ko'nglida: "Xudo yo'qâ, deydi. Ular yaramaslardir, qilmishi jirkanch ishlardir, Yaxshilik qiluvchi biron zot yo'qdir. 
 
 <BR><SUP>2 </SUP> "Idrokli biron zot bormikan? Bormikan Menga yuz burgan?â deya Insonga Egamiz samodan boqar. 
 <BR><SUP>3 </SUP>Hammasi adashgan, birday buzilgan, Yaxshilik qiluvchi bir kimsa yo'qdir, Hatto bironta ham yo'q! 
 
 <BR><SUP>4 </SUP> Ular idroksiz, badkirdor, Xalqimni bir luqma nonday yeb yuboradi, Hech qachon Egamizga sajda qilmaydi. 
 <BR><SUP>5 </SUP>Ana, bosayotir ularni qattiq vahima, Xudo solihlar bilandir birga. 
 <BR><SUP>6 </SUP>Badkirdorlar mazlumning niyatini puchga chiqarsa ham, Egamiz mazlumlarning panohidir. 
 
 <BR><SUP>7 </SUP> Eh, Quddusdan Isroilga najot kelsaydi! Egamiz O'z xalqini yana farovonlikka erishtirsa, Yoqb nasli shod bo'lgay, Isroil sevingay! 
 
 
<BR><BR><A NAME="14"><H1>14</H1>
<BR><SUP>1 </SUP> Ey Egam, kim yashaydi Sening maskaningda? Kim makon topadi Sening muqaddas tog'ingda? 
 
 <BR><SUP>2 </SUP> To'g'ri yurib, to'g'ri ish qilganlar yashaydi, Yurakdan haq gapni aytganlar yashaydi. 
 <BR><SUP>3 </SUP>Boshqalarga bo'hton qilmaganlar yashaydi, Do'stlariga yomonlik qilmaganlar yashaydi, Qo'shnilarini haqorat qilmaganlar yashaydi. 
 <BR><SUP>4 </SUP>Razil kimsalardan nafratlanganlar yashaydi, Ey Egam, Sendan qo'rqqanlarni izzatlaganlar yashaydi, O'ziga zarar bo'lsa ham, ahdida turganlar yashaydi. 
 <BR><SUP>5 </SUP>Qarz berib sudxo'rlik qilmaganlar yashaydi. Aybsizga qarshi guvohlik berish uchun pora olmaganlar yashaydi. 
 Bularni qilganlar tinch-omon bo'ladi. 
 
 
<BR><BR><A NAME="15"><H1>15</H1>
<BR><SUP>1 </SUP> O'zing saqla meni, ey Xudo! Men Senda panoh topaman. 
 
 <BR><SUP>2 </SUP> Egamga aytdim: "Mening Rabbimsan, Sendan boshqa mening buyuk baxtim yo'q.â 
 <BR><SUP>3 </SUP>Naqadar ulug'vordir yurtdagi taqvodorlar, Ulardan men g'oyat zavq olaman. 
 <BR><SUP>4 </SUP>Soxta xudolarga ergashganlarning kulfati ortadi. Ularning ichimlik nazri qon ekan, Men ularning bu nazrlariga qo'shilmayman, Soxta xudolarning ismlarini tilga olmayman. 
 
 <BR><SUP>5 </SUP> Ey Egam! Barqarorligim Sensan, Muvaffaqiyatim ham O'zingdirsan, Kelajagimni Sen taÊ¼minlaysan. 
 <BR><SUP>6 </SUP>Hosildor yerni meros olgan insonga o'xshayman. Axir, Sen meni ajoyib mulkning sohibi qilding! 
 
 <BR><SUP>7 </SUP> Egamni olqishlayman, U menga yo'l ko'rsatadi, Tunda ham qalbim menga o'git beradi. 
 <BR><SUP>8 </SUP>Men doim Egamga ko'z tikaman, U o'ng tomonimda bo'lgani uchun Meni hech narsa qo'zg'ata olmas. 
 
 <BR><SUP>9 </SUP> Shu bois, ey Egam, yuragim quvonchga to'la, Jonim ham quvonadi. Tanam xavf-xatarsiz yashaydi. 
 <BR><SUP>10 </SUP>Meni o'liklar diyorida qoldirmaysan, Taqvodoringni qabrda chiritmaysan. 
 <BR><SUP>11 </SUP>Menga hayot so'qmog'ini O'zing ko'rsatasan, Huzuringda shodlik meni qamrab oladi, Menga boqiy huzur-halovatni Sen berasan. 
 
 
<BR><BR><A NAME="16"><H1>16</H1>
<BR><SUP>1 </SUP> Ey Egam, haqli daÊ¼voimni eshit, Faryodimga eÊ¼tibor ber. Hiylasiz og'zimdan chiqqan Ibodatimga quloq tut. 
 <BR><SUP>2 </SUP>Begunohligimni ko'rsatgin Sen, Adolatni ko'rsin ko'zlaring. 
 
 <BR><SUP>3 </SUP> Hatto yuragimni taftish qilib, Tunda meni sinab ko'rsang, Agar meni imtihon qilsang, Yomon niyatni menda topa olmasding. Og'zim gunoh qilmas, qarorim shudir. 
 <BR><SUP>4 </SUP>Insonlar qilmishini men qilmadim, Sening amringga men itoat etdim, Zo'ravonning yo'llaridan o'zimni saqladim. 
 <BR><SUP>5 </SUP>Qadamlarim so'qmoqlaringda sobit bo'ldi, Oyoqlarim hech qachon toyib ketmadi. 
 
 <BR><SUP>6 </SUP> Senga iltijo qilaman, ey Xudo, Bilaman, Sen menga javob berasan. Menga quloq tutib, so'zlarimni eshitgin. 
 <BR><SUP>7 </SUP>Sodiqligingni zohir et ajoyib ishlar ila. Raqiblardan qochib Senga borganlarga O'ng qo'ling bilan najot berguvchi Sensan. 
 <BR><SUP>8 </SUP>Meni ko'zlaring qorachig'iday asragin, Meni qanotlaring soyasida yashirgin, 
 <BR><SUP>9 </SUP>Meni talaydigan fosiqlardan asragin, Atrofimda shay turgan ashaddiy yovlarimdan yashirgin. 
 <BR><SUP>10 </SUP>Ularning yuragida shafqatga joy yo'q, Og'izlari bilan kiborlarcha gapiradi. 
 <BR><SUP>11 </SUP>Ular meni taÊ¼qib qilib, o'rab olganlar, Yerga urmoq uchun menga ko'zlarini tikadi. 
 <BR><SUP>12 </SUP>Dushmanlarim meni g'ajimoqchi bo'lgan sherga o'xshaydi, Pana joyda pisib yotgan yirtqich sherga o'xshaydi. 
 
 <BR><SUP>13 </SUP> Kel, ey Egam! Ularga qarshi yuz bur, Tiz cho'ktirgin ularni! Qiliching ila fosiqlardan qutqargin meni! 
 <BR><SUP>14 </SUP>Ey Egam! Qudrating ila Meni bunday insonlardan qutqargin, Ularning nasibasi faqatgina bu dunyodadir. Tayyorlab qo'ygan achchiq ko'rgiliklaring bilan Ularni to'ydirgin, Hatto bolalariga ham yetsin, Nabiralari ham totib ko'rsin. 
 
 <BR><SUP>15 </SUP> Solih bo'lganim uchun men Seni ko'rgayman, Uyg'onib, jamolingni ko'rganimdan rozi bo'lgayman. 
 
 
<BR><BR><A NAME="17"><H1>17</H1>
<BR><SUP>1 </SUP>
Ijrochilar rahbariga. Egamizning quli Dovud sanosi. Egamiz Dovudni jamiki dushmanlari va Shoulning qo'lidan ozod qilgandan keyin Dovud Egamizga atab shu qo'shiqni aytdi. 
 <BR><SUP>2 </SUP> Seni sevaman, ey Egam, mening qudratim. 
 
 <BR><SUP>3 </SUP> Egam suyangan qoyamdir, mening qalÊ¼am, qutqaruvchimdir. Ha, Xudodir mening qoyam, Unda panoh topaman. Udir mening qalqonim, qudratli najotkorim, qo'rg'onim. 
 <BR><SUP>4 </SUP>Egamga iltijo qilaman, G'animlarimdan U meni xalos qiladi. Egamizga hamdu sanolar bo'lsin! 
 
 <BR><SUP>5 </SUP> Meni o'lim to'rlari chirmab olgandi, Balo-qazo sellari dahshat ila bosib kelgandi. 
 <BR><SUP>6 </SUP>Ha, o'liklar diyorining to'rlari meni o'rab olgandi, O'lim o'z tuzog'iga meni asir qilgandi. 
 <BR><SUP>7 </SUP>Kulfatda qolganimda Egamga iltijo qildim, Ha, nola qildim Xudoyimga. U MaÊ¼badidan turib, ovozimni eshitdi, Ohu nolam qulog'iga yetib bordi. 
 
 <BR><SUP>8 </SUP> O'sha zamon yer yuzi titrab, tebrandi, Tog'larning poydevori larzaga keldi, Egam g'oyat g'azabga mingan edi. 
 <BR><SUP>9 </SUP>Burnidan tutun buruqsab chiqardi, Og'zidan otash pishqirardi, Oldidan qip-qizil cho'g' yog'ilardi. 
 <BR><SUP>10 </SUP>U ko'klarni yorib, pastga tushdi, Oyoqlari ostida - qora bulut. 
 <BR><SUP>11 </SUP>Egam bir karubga minib uchdi, Yel qanotlari uzra uchib keldi. 
 <BR><SUP>12 </SUP>Atrofini zulmat bilan o'radi, Quyuq, qora bulutlarni O'ziga chayla qildi. 
 <BR><SUP>13 </SUP>Ulkan nur Egamning oldidan chiqdi, Do'l va qip-qizil cho'g' qop-qora bulutlarni parchaladi. 
 <BR><SUP>14 </SUP>Egamizning ovozi ko'klarda guldiradi, Xudoyi Taoloning sadosi eshitildi. 
 <BR><SUP>15 </SUP>O'qlarini otdi, Chaqmoq chaqtirib, yovlarini tirqiratdi, Ularni sarosimaga soldi. 
 <BR><SUP>16 </SUP>Egamizning tahdidlaridan, Uning qahrli nafasidan Dengizning tubi ko'rinib qoldi, Zamin poydevori yalang'och bo'lib qoldi. 
 
 <BR><SUP>17 </SUP> Egam yuqoridan qo'l uzatib, meni tutdi, Bahaybat suvlardan meni chiqarib oldi. 
 <BR><SUP>18 </SUP>Meni kuchli g'animlarim qo'lidan, Mendan nafratlangan yovlarimdan qutqardi, Ular mendan kuchli edilar. 
 <BR><SUP>19 </SUP>Qora kunimda ular menga hamla qildilar, Ammo Egam menga tayanch bo'ldi. 
 <BR><SUP>20 </SUP>Meni bexavotir joyga chiqarib qo'ydi, Mendan mamnun bo'lib, najot berdi. 
 
 <BR><SUP>21 </SUP> Egam solihligim uchun meni mukofotlaydi, Aybsizligim uchun meni taqdirlaydi. 
 <BR><SUP>22 </SUP>Zero, men Egamning yo'lidan yurdim, Axloqsizlik qilmadim, Xudoyimdan yuz o'girmadim. 
 <BR><SUP>23 </SUP>Uning hamma qonun-qoidalariga rioya qildim, Farmonlarini chetga surib qo'ymadim. 
 <BR><SUP>24 </SUP>Uning oldida benuqson bo'ldim, Gunoh qilishdan o'zimni saqladim. 
 <BR><SUP>25 </SUP>Shu sababli Egam meni pok deb bildi, Solihligimga yarasha mukofot berdi. 
 
 <BR><SUP>26 </SUP> Ey Egam! Senga sodiq bo'lganga Sen sodiq bo'lasan, Yaxshi insondan yaxshiligingni ayamaysan, 
 <BR><SUP>27 </SUP>Pok kishiga pokligingni ko'rsatasan, Egrining ayyorligini o'z boshiga solasan. 
 <BR><SUP>28 </SUP>Ahli kamtarga esa najot berasan, Dimog'dorni yerga urasan. 
 
 <BR><SUP>29 </SUP> Ey Egam Xudo! Chirog'imni yoquvchi O'zingsan, Zulmatni men uchun yorug'likka aylantirasan. 
 <BR><SUP>30 </SUP>Ey Xudoyim! Senga suyanib lashkarni yo'q qilaman, Senga suyanib devorlardan oshib o'taman. 
 
 <BR><SUP>31 </SUP> Xudoning yo'li komildir, Egamizning kalomi chin haqiqatdir, Panoh izlab borganga U qalqondir. 
 <BR><SUP>32 </SUP>Egamizdan boshqa Xudo kim ekan?! Xudoyimizdan bo'lak suyanchiq Qoya bormikan?! 
 <BR><SUP>33 </SUP>Meni qudratli qiluvchi Xudodir, Yo'limni O'zi bexatar qiladi. 
 <BR><SUP>34 </SUP>U oyoqlarimni kiyik oyog'iday qiladi, Cho'qqilar uzra meni bexatar yurgizadi. 
 <BR><SUP>35 </SUP>Qo'llarimni jang qilishga o'rgatadi, Barmoqlarim bronza yoyni buka oladi. 
 <BR><SUP>36 </SUP>Ey Egam, Sen menga zafar qalqoningni bergansan, O'ng qo'ling menga tayanch bo'ladi, Madading esa meni yuksaltiradi. 
 <BR><SUP>37 </SUP>Oyoqlarim uchun yo'limni keng qilgansan, Oyoqlarim sira og'ib ketmaydi. 
 
 <BR><SUP>38 </SUP> G'animlarimni quvlab, tutib oldim, Ularni yo'q qilmay ortga qaytmadim. 
 <BR><SUP>39 </SUP>Shunday ezdimki ularni, tura olmadilar, Oyoqlarim ostida cho'zilib qoldilar. 
 <BR><SUP>40 </SUP>Sen menga quvvat berib, jangga yubording, Menga qarshi otlangan yovni oldimda bosh egdirding. 
 <BR><SUP>41 </SUP>G'animlarimni mendan qochirding, Mendan nafratlanganlarni men yo'q qildim. 
 <BR><SUP>42 </SUP>Ular madad so'rab faryod qildilar, Najotkorni esa topolmadilar, Ey Egam, g'animlarim Senga yolvordilar, Ammo Sen javob bermading. 
 <BR><SUP>43 </SUP>Shamolning changiday ularni ezdim, Yo'ldagi loydek sidirib tashladim. 
 
 <BR><SUP>44 </SUP> Sen meni xalqning urush-janjalidan xalos etding. Meni ellarga yo'lboshchi qilding, O'zim tanimagan elat menga qaram bo'ldi. 
 <BR><SUP>45 </SUP>Ovozimni eshitiboq quloq tutdi, Yot ellar menga bo'yin egdi. 
 <BR><SUP>46 </SUP>Yot ellar holsizlanib yiqildi, Qaltirab manzilidan chiqib qochdi. 
 
 <BR><SUP>47 </SUP> Egam barhayotdir! Suyangan Qoyamga olqishlar bo'lsin! Najotkorim Xudo yuksalsin! 
 <BR><SUP>48 </SUP>Qasdimni olgan Xudodir, Xalqlarni menga U tobe qilgan, 
 <BR><SUP>49 </SUP>Meni g'animlarimdan U qutqargan, Bosqinchilardan meni ustun qilgan, Meni zo'ravonlar qo'lidan xalos etgan. 
 
 <BR><SUP>50 </SUP> Shu bois, ey Egam, xalqlar ichra Senga hamdlar aytaman! Seni kuylab sano aytaman! 
 
 <BR><SUP>51 </SUP> Egamiz O'z shohini ulug' zafarlarga erishtiradi, O'zi tanlagan shoh Dovud va uning nasliga To abad sodiq sevgisini ko'rsatadi. 
 
 
<BR><BR><A NAME="18"><H1>18</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Xudoning shuhratini samolar namoyon qiladi, Uning ijodini falak toqi aytib turadi. 
 <BR><SUP>3 </SUP>Osmon kundan-kunga buni bildiradi, Har tun bundan xabardor qiladi. 
 <BR><SUP>4 </SUP>Samo, falak aytmas bir gap, yo bir jumla, Chiqmas ulardan hech bir sado. 
 <BR><SUP>5 </SUP>Ammo xabarlari har tomonga tarqaladi, Olamning chetigacha yetib boradi. 
 Xudo samolarda quyosh uchun chodir qurgan. 
 <BR><SUP>6 </SUP>Quyosh go'shangadan chiqqan kuyovga o'xshaydi. Qahramonlarga o'xshab g'ayrat bilan yo'lagidan boradi. 
 <BR><SUP>7 </SUP>Samolarning bir chetidan u chiqib, Aylanib, boshqa bir chetiga yo'l oladi, Uning taftidan hech narsa yashirina olmaydi. 
 
 <BR><SUP>8 </SUP> Egamizning qonuni mukammaldir, Bizga yangi kuch ato etadi, Egamizning farmonlari ishonchlidir, Soddalarga donolik beradi. 
 <BR><SUP>9 </SUP>Egamizning buyruqlari to'g'ridir, Qalblarni shodlikka to'ldiradi, Egamizning amrlari ravshandir, Ular ko'zlarga nur beradi. 
 <BR><SUP>10 </SUP>Egamizdan qo'rqish poklikdir, Bu to abad davom etadi. Egamizning qoidalari haqiqatdir, Hammasi g'oyat adolatlidir. 
 <BR><SUP>11 </SUP>Ular sof oltindan ham aÊ¼lodir, Toza asaldan ham shirinroqdir. 
 
 <BR><SUP>12 </SUP> Ey Egam, qoidalaring menga, O'z qulingga o'git beradi, Qoidalaringga itoat etganlar buyuk mukofot oladi. 
 <BR><SUP>13 </SUP>Kim o'z xatosini bila oladi?! Yashirin xatolardan meni O'zing poklagin. 
 <BR><SUP>14 </SUP>Men, qulingni oshkora gunohdan saqlagin, Ustimdan gunoh hokim bo'lmasin. Shunda men aybsiz bo'laman, Og'ir gunohdan ham xoli bo'laman. 
 
 <BR><SUP>15 </SUP> Ey Egam, suyangan Qoyam, Qutqaruvchim! Og'zimdan chiqqan so'zlar, Yurakdagi niyatlarim Senga maÊ¼qul bo'lsin. 
 
 
<BR><BR><A NAME="19"><H1>19</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Kulfatda qolganingda, Egamiz senga javob bersin, Bobomiz Yoqbning Xudosi seni tinch-omon saqlasin. 
 <BR><SUP>3 </SUP>Muqaddas maskanidan U senga madad yuborsin, Quddusdan U senga tayanch bo'lsin. 
 <BR><SUP>4 </SUP>U sening hamma nazrlaringni yodda tutsin, Kuydirilgan qurbonliklaringni qabul etsin. 
 <BR><SUP>5 </SUP>Ko'ngling istaganini Egamiz senga inÊ¼om qilsin, Hamma rejalaringni ro'yobga chiqarsin. 
 <BR><SUP>6 </SUP>Shunda biz zafaringni sevinch ila kuylaymiz, Xudoyimiz nomi bilan bayroqlar o'rnatamiz, Hamma iltijolaringni Egamiz ro'yobga chiqarsin. 
 
 <BR><SUP>7 </SUP> Bilaman, Egamiz O'zi tanlagan shohga najot beradi, Egamiz muqaddas samosidan unga javob beradi, Egamiz o'ng qo'li bilan unga buyuk g'alaba ato qiladi. 
 <BR><SUP>8 </SUP>BaÊ¼zilar jang aravalariga ishonadi, BaÊ¼zilar otlari bilan maqtanadi, Biz esa Egamiz Xudoga ishonamiz. 
 <BR><SUP>9 </SUP>Ular holsizlanib yiqiladilar, Biz esa kuchayib qad rostlaymiz. 
 
 <BR><SUP>10 </SUP> Ey Egam, shohimizga ato qilgin g'alaba, Iltijo qilganimizda, javob bergin bizga. 
 
 
<BR><BR><A NAME="20"><H1>20</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Ey Egam! Sening qudrating tufayli shoh quvonadi, Sen bergan zafarlardan u naqadar lazzatlanar! 
 <BR><SUP>3 </SUP>Ko'nglidagi istaklarini ro'yobga chiqarding, Uning tilaklarini rad qilmading. 
 <BR><SUP>4 </SUP>Ulug' barakani unga ato qilding, Uning boshiga sof oltin toj kiygizding. 
 <BR><SUP>5 </SUP>Sendan umr so'raganda, umr berding, Uzoq hamda boqiy umr baxsh etding. 
 <BR><SUP>6 </SUP>Shohning shuhrati Sen bergan zafarlar tufayli ulug'dir, Unga dabdaba, ulug'vorlik ato qilgan Sensan. 
 <BR><SUP>7 </SUP>Sen to abad unga baraka berasan, Unga juda yaqin bo'lib, Uni shodlikka to'ldirasan. 
 <BR><SUP>8 </SUP>Egamizga shohimiz umid bog'laydi, Xudoyi Taoloning sodiq sevgisi tufayli U hech qachon qoqilmaydi. 
 
 <BR><SUP>9 </SUP> Ey shohimiz, qo'ling barcha dushmanlaringni mag'lub qiladi, Ha, o'ng qo'ling sendan nafratlanganlarni mag'lub qiladi. 
 <BR><SUP>10 </SUP>Sen zohir bo'lganing zamon Qizigan tandirday ularni yondirasan. Egamiz O'z g'azabi bilan ularni yutib yuboradi, Alanga ularni yondirib tashlaydi. 
 <BR><SUP>11 </SUP>Ey shohimiz, ularning naslini Yer yuzidan qirib tashlaysan, Zurriyotini insoniyat orasidan yo'qotasan. 
 <BR><SUP>12 </SUP>Dushmanlaring senga qarshi yomonlikni reja qilsalar, Ular senga qarshi fitna qo'zg'asalar, Hech narsaga erisha olmaydilar. 
 <BR><SUP>13 </SUP>Kamoningdan ularga o'qlar otasan, Ortiga qochishga majbur qilasan. 
 
 <BR><SUP>14 </SUP> O'z qudrating tufayli yuksalaver, ey Egam, Qudratingni kuylab, hamdu sano aytamiz. 
 
 
<BR><BR><A NAME="21"><H1>21</H1>
<BR><SUP>1 </SUP>
Ijrochilar rahbariga. "Tongda chiqqan kiyikâ kuyiga aytiladigan Dovud sanosi. 
 <BR><SUP>2 </SUP> Ey Xudoyim! Nega meni tark etding?! Nega mendan uzoqdasan shu qadar?! Ey Xudoyim! Nechun menga najot bermaysan?! Ohu nolalarimni eshitmaysan?! 
 <BR><SUP>3 </SUP>Ey Xudoyim, kun bo'yi iltijo qilaman, Sen esa javob bermaysan. Tun bo'yi yolvoraman, Ammo menga tinchlik yo'q. 
 
 <BR><SUP>4 </SUP> Baribir Sen Muqaddas Xudosan, Isroilning hamdu sanosi qurshab olgan taxtingni. 
 <BR><SUP>5 </SUP>Ota-bobolarimning umidi Senda edi, Sen ularga najot berding. 
 <BR><SUP>6 </SUP>Ular Senga nola qilib, najot topdilar, Ular Senga ishonib, uyalib qolmadilar. 
 
 <BR><SUP>7 </SUP> Axir, men inson emas, bir qurtdirman. Odamlar hazar qilgan, xalqlar nafratlangan. 
 <BR><SUP>8 </SUP>Meni ko'rgan har kim ustimdan kular, Meni haqoratlab, bosh chayqab derlar: 
 <BR><SUP>9 </SUP>"Egangga ishon, O'zi qutqarib olar, Egang sendan mamnun bo'lsa, U najot berar.â 
 
 <BR><SUP>10 </SUP> Onam qornidan Sen meni chiqargan eding, Onam bag'rida O'zing meni omon saqlagan eding. 
 <BR><SUP>11 </SUP>Senga tayanaman tug'ilganimdan buyon, Mening Xudoyimsan onam dunyoga keltirgandan buyon. 
 <BR><SUP>12 </SUP>Mendan uzoq bo'lmagin! Axir, kulfat yonginamda-ku, Menga madad berguvchi biron kimsa yo'q! 
 
 <BR><SUP>13 </SUP> Bir gala buqalar Meni qurshab olgan, Ha, Bashan o'lkasining kuchli buqalari Meni o'rab olgan. 
 <BR><SUP>14 </SUP>O'kirib o'ljasini pora qiladigan sherga o'xshab, Men tomon ular og'izlarini katta ochgan. 
 
 <BR><SUP>15 </SUP> Hayotim suv kabi to'kildi, Suyaklarim bo'g'inidan bo'shashdi, Yuragim mum kabi ichimda erib ketdi. 
 <BR><SUP>16 </SUP>Madorim qurib, sopol parchasiday bo'lib qoldim, Tilim tanglayimga yopishib qoldi, Meni o'lim to'shagiga yotqizding. 
 
 <BR><SUP>17 </SUP> Atrofimda ko'ppaklar izg'iydi, Badkirdorlar to'dasi meni qurshab olgandir, Qo'lu oyoqlarimni ular ilma-teshik qiladi. 
 <BR><SUP>18 </SUP>Hamma suyaklarim ko'rinib turadi, Dushmanlarim ko'zlarini chaqchaytirib, Yeb qo'ygudek bo'ladi. 
 <BR><SUP>19 </SUP>Kiyimlarimni ular o'zaro bo'lishgan, Libosim uchun qurÊ¼a tashlashgan. 
 
 <BR><SUP>20 </SUP> Mendan uzoq turma, ey Egam! Kuchim manbai Sensan! Tez kel, yordam ber! 
 <BR><SUP>21 </SUP>Jonimni qilich damidan qutqar, Hayotimni ko'ppaklar changalidan qutqar! 
 <BR><SUP>22 </SUP>Sherlar og'zidan qutqargin meni! Yovvoyi buqalar shoxidan asragin meni! 
 Sen iltijoimga javob berding. 
 <BR><SUP>23 </SUP>Birodarlarimga Sen haqingda aytaman, Jamoa orasida Senga hamdu sano o'qiyman. 
 <BR><SUP>24 </SUP>Ularga shunday deyman: "Egamizga hamdu sano ayting, ey Undan qo'rqqanlar! Egamizni ulug'lang, ey Yoqb nasli! Egamizni izzatlang, ey Isroil nasli! 
 <BR><SUP>25 </SUP>Kulfatda qolgan bechoradan Egamiz yuz o'girmadi. Uning qayg'ularidan hazar qilmadi, nafratlanmadi. Bechoraning nolalarini Egamiz eshitdi.â 
 
 <BR><SUP>26 </SUP> Ulug' jamoa ichra Hamdu sano aytishimning sababi Sensan. Sendan qo'rqqanlar oldida ontimni ado etaman. 
 <BR><SUP>27 </SUP>Ey Egam, qashshoqlar yeb to'yadilar, Senga yuz burganlar Seni madh qiladilar, Ular dunyo turguncha tursinlar! 
 
 <BR><SUP>28 </SUP> Egamizni eslab, Unga yuz bursinlar Yer yuzidagi jamiki insonlar! Jamiki urug'u elatlar Unga sajda qilsinlar! 
 <BR><SUP>29 </SUP>Egamiz hokimiyati mutlaqdir, Elatlar ustidan U hukmrondir. 
 
 <BR><SUP>30 </SUP> Jamiki boylar ham ziyofat yeb, Unga taÊ¼zim qiladi. Tuproq ostiga ketayotganlar ham Unga sajda qiladi, Hatto o'z hayotini saqlay olmaydiganlar taÊ¼zim qiladi. 
 <BR><SUP>31 </SUP>Avlodlar Unga xizmat qiladi, Kelgusi nasllar Rabbiy haqida eshitadi. 
 <BR><SUP>32 </SUP>Ular kelib Egamizning najoti haqida eÊ¼lon qiladi, Uning qilganlarini hali tug'ilmagan xalqlarga aytadi. 
 
 
<BR><BR><A NAME="22"><H1>22</H1>
<BR><SUP>1 </SUP> Egam Mening cho'ponimdir, Men muhtojlik ko'rmasman aslo. 
 <BR><SUP>2 </SUP>Yam-yashil yaylovlarda U menga orom beradi, Sokin irmoqlar bo'yida U meni yetaklaydi. 
 <BR><SUP>3 </SUP>U menga qayta kuch baxsh etadi. O'zining nomi haqi-hurmati Meni to'g'ri yo'lga boshlaydi. 
 
 <BR><SUP>4 </SUP> Ey Egam! Hatto zulmat vodiysida yursam ham, Xavf-xatardan qo'rqmayman, Axir, Sen men bilan birgasan. Sening cho'pon tayog'ing, Xiviching meni himoya qiladi. 
 
 <BR><SUP>5 </SUP> Dushmanlarimning ko'z o'ngida Men uchun dasturxon tuzaysan. Boshimga moy surtib, Sen meni hurmat bilan kutib olasan. Kosamni lazzatli neÊ¼matlarga lim-lim to'ldirasan. 
 <BR><SUP>6 </SUP>Umrim bo'yi Sening mehr-shafqating izimdan yuradi, Ey Egam, Sening uying to abad mening maskanim bo'ladi. 
 
 
<BR><BR><A NAME="23"><H1>23</H1>
<BR><SUP>1 </SUP> Egamiznikidir zamin, undagi butun borliq, Olamu unda yashovchi jamiki jonzot. 
 <BR><SUP>2 </SUP>U olamni o'rnatgan dengizlar uzra, Mustahkam qilgan uni ummonlar uzra. 
 
 <BR><SUP>3 </SUP> Kim turishi mumkin Egamizning muqaddas makonida? Kim chiqishi mumkin Uning tepaligiga? 
 <BR><SUP>4 </SUP>Qo'li halol, qalbi toza insonlar, Soxta narsalarga ko'ngil qo'ymaganlar, Yolg'ondakam ont ichmaganlar. 
 <BR><SUP>5 </SUP>Egamiz ularga baraka beradi, Najotkor Xudo ularni oqlaydi. 
 <BR><SUP>6 </SUP>Egamizga yuz burgan jamoa o'shandaydir. Ha, Xudoga intilgan Yoqb nasli shundaydir. 
 
 <BR><SUP>7 </SUP> Qaddingizni rostlang, ey darvozalar! Ochilinglar, ey azaliy eshiklar! Toki kira qolsin ulug'vor Shoh! 
 <BR><SUP>8 </SUP>U ulug'vor Shoh kim ekan? Janglarda g'olib bo'lgan, Kuchli, qudratli Egamiz Shohdir! 
 <BR><SUP>9 </SUP>Qaddingizni rostlang, ey darvozalar! Ochilinglar, ey azaliy eshiklar! Toki kira qolsin ulug'vor Shoh! 
 <BR><SUP>10 </SUP>U ulug'vor Shoh kim ekan? Sarvari Olamning O'zi ulug'vor Shohdir. 
 
 
<BR><BR><A NAME="24"><H1>24</H1>
<BR><SUP>1 </SUP> Yuragimni ochaman Senga, ey Egam! 
 <BR><SUP>2 </SUP>Senga umid bog'layman, ey Xudoyim! Sharmanda bo'lishimga yo'l qo'ymagin, Dushmanlarim mendan ustun kelmasin. 
 <BR><SUP>3 </SUP>Senga ishonganlar aslo bo'lmasin sharmanda. Sharmandalik kelsin Senga asossiz xiyonat qilganlarning boshiga. 
 
 <BR><SUP>4 </SUP> Ey Egam, yo'llaringni menga ko'rsat, So'qmoqlaringni menga o'rgat. 
 <BR><SUP>5 </SUP>O'zing meni boshlab borgin, Haqiqatingni menga o'rgatgin, Najotkorim Xudo O'zingsan, Kun bo'yi Sendan umid qilaman. 
 
 <BR><SUP>6 </SUP> Yodingda tut, ey Egam, buyuk shafqatingni Hamda sevgida sodiqligingni. Axir, azaldan Sen shunday qilgansan. 
 <BR><SUP>7 </SUP>Yoshlikda qilgan gunohlarimni esga olmagin, Itoatsizliklarim uchun meni jazolamagin. Sodiq sevging haqi yodga ol meni, Axir, Sen yaxshisan, ey Egam! 
 
 <BR><SUP>8 </SUP> Egamiz yaxshi, adolatlidir! U gunohkorlarga yo'l-yo'riq ko'rsatadi. 
 <BR><SUP>9 </SUP>U kamtarni to'g'rilikka boshlaydi, Kamtarin insonni O'z yo'liga o'rgatadi. 
 <BR><SUP>10 </SUP>Egamiz qilgan har ishi orqali Uning ahdiga rioya qilganlarga Sevgisiyu sadoqatini ko'rsatadi. 
 
 <BR><SUP>11 </SUP> Mening ayblarim ko'p. Ey Egam, O'z noming haqi Ayblarimni kechirgin. 
 
 <BR><SUP>12 </SUP> Agarda inson Egamizdan qo'rqsa, Egamiz unga to'g'ri yo'l tanlashni o'rgatadi. 
 <BR><SUP>13 </SUP>O'sha inson umrini farovonlikda o'tkazadi, Uning nasli yurtni mulk qilib oladi. 
 <BR><SUP>14 </SUP>Egamiz Undan qo'rqadiganlarga O'z niyatlarini ishonib bildiradi, O'z ahdini ularga maÊ¼lum qiladi. 
 <BR><SUP>15 </SUP>Nigohim doimo Egam tomondadir, U oyoqlarimni tuzoqdan xalos qiladi. 
 
 <BR><SUP>16 </SUP> Ey Egam, holimga boq, mehribonlik qil. Men yolg'izman, tushkunlikka tushganman. 
 <BR><SUP>17 </SUP>Yurakdagi g'amlarim ortib bormoqda, Shu kulfatdan meni qutqargin. 
 <BR><SUP>18 </SUP>Kulfatu g'amlarimni ko'rib, Barcha gunohlarimdan o'tgin. 
 
 <BR><SUP>19 </SUP> Qara, dushmanlarim naqadar ko'p, Mendan qattiq nafrat qilarlar. 
 <BR><SUP>20 </SUP>Hayotimni asra, qutqargin meni, Sharmandali ahvolga solmagin meni, Zotan, Senda panoh topaman men. 
 <BR><SUP>21 </SUP>Haqqoniylik, to'g'rilik saqlasin meni, Zotan, Sendan umid qilaman men. 
 
 <BR><SUP>22 </SUP> Ey Xudo, qutqargin Isroilni Jamiki kulfatlaridan! 
 
 
<BR><BR><A NAME="25"><H1>25</H1>
<BR><SUP>1 </SUP> Ey Egam, to'g'ri yurganim uchun Meni oqlagin. Qoqilmasdan Senga tayandim. 
 <BR><SUP>2 </SUP>Sinab, imtihon qil meni, ey Egam! Yuragimni, niyatimni sinab ko'r! 
 <BR><SUP>3 </SUP>Sening sodiq sevging ko'z o'ngimdadir, Senga doim sodiqman. 
 
 <BR><SUP>4 </SUP> Yolg'onchilarga men sherik bo'lmayman, Munofiqlar bilan do'st bo'lmayman. 
 <BR><SUP>5 </SUP>Fosiqlar to'dasidan nafrat etaman, Qabihlarga men sherik bo'lmayman. 
 
 <BR><SUP>6 </SUP> Namoyon qilmoq uchun aybsizligimni Qo'llarimni yuvaman, ey Egam. Qurbongohing atrofida yuraman, 
 <BR><SUP>7 </SUP>Baland ovoz ila shukrona qo'shig'ini kuylayman, Jamiki mo'jizalaring haqida aytaman. 
 
 <BR><SUP>8 </SUP> Ey Egam, sevaman Sen maskan qilgan uyni, Ulug'vorliging porlagan joyni. 
 <BR><SUP>9 </SUP>Gunohkorlar qatori jonimni olma, Qonxo'rlar qatori hayotimga chek qo'yma. 
 <BR><SUP>10 </SUP>Ularning qo'llari tuzadi yovuz reja, O'ng qo'llari poraga to'la. 
 
 <BR><SUP>11 </SUP> Men esa pok hayot kechiraman, Qutqar meni, qil menga shafqat. 
 <BR><SUP>12 </SUP>To'g'ri yo'ldan og'mayman, Ey Egam, ulug' yig'inlarda Seni olqishlayman. 
 
 
<BR><BR><A NAME="26"><H1>26</H1>
<BR><SUP>1 </SUP> Egam nurim va najotimdir, Kimdan qo'rqaman?! Egam hayotimning qalÊ¼asidir, Kim meni qo'rqita olar?! 
 <BR><SUP>2 </SUP>Meni o'ldirmoqchi bo'lib, Yovuzlar ustimga bostirib kelganda, Ha, g'animu dushmanlarim menga hujum qilganda, Qoqilib, yiqilib tushadilar. 
 <BR><SUP>3 </SUP>Hatto butun lashkar meni o'rab olsa ham, Yuragimda aslo qo'rquv paydo bo'lmas. Hatto menga qarshi jangga otlansa ham, Ishonchim hech ham yo'qolmas. 
 
 <BR><SUP>4 </SUP> Bir narsani Egamdan so'raganman, Ha, Undan istaganim bitta narsadir: Egamning uyida to abad yashay, Egamning jamolini ko'ray, MaÊ¼badda turib, Unga muntazir bo'lay. 
 
 <BR><SUP>5 </SUP> Kulfatda qolgan kunlarimda U meni O'z chaylasida omon saqlaydi. Chodiri ostida meni yashiradi, Baland qoya tepasiga o'tqazib qo'yadi. 
 
 <BR><SUP>6 </SUP> Endi esa har tarafdagi g'animlarim ustidan Boshim mag'rur ko'tarilgandir. Shodlikdan hayqirib, Egamning Chodirida qurbonlik keltiraman. Egamni olqishlab, qo'shiq aytaman. 
 
 <BR><SUP>7 </SUP> Eshitgin, ey Egam, iltijo qilganimda, Shafqat qilgin, javob ber menga. 
 <BR><SUP>8 </SUP>"Menga intil!â deganingni qalbim eshitdi, Ha, ey Egam, men Senga intilaman. 
 <BR><SUP>9 </SUP>Mendan yuz o'girmagin, G'azab ila men, O'z qulingdan voz kechmagin, Madadkorim Sen bo'lgansan-ku, ey Egam. Rad etma, tark aylama meni, ey najotkorim Xudo! 
 <BR><SUP>10 </SUP>Ota-onam meni tark etsa hatto, Ey Egam, Sen meni qabul qilasan. 
 <BR><SUP>11 </SUP>Yo'lingni menga ko'rsat, ey Egam, Dushmanlarim poylab turgani uchun Meni to'g'ri so'qmoqlaringdan yetakla. 
 <BR><SUP>12 </SUP>G'animlarim qo'llariga topshirma meni. Axir, soxta guvohlar, nohaq ayblovchilar Menga qarshi chiqdilar. 
 
 <BR><SUP>13 </SUP> Shubham yo'q, tiriklar diyorida Egamning ezguligini albatta ko'raman. 
 <BR><SUP>14 </SUP>Egamizga umid bog'la, Dadil bo'l, yuragingga dalda ber, Egamizga umid bog'la! 
 
 
<BR><BR><A NAME="27"><H1>27</H1>
<BR><SUP>1 </SUP> Senga iltijo qilaman, ey Egam, Meni eshitmay qolmagin, ey suyangan Qoyam. Agar menga gapirmay sukut saqlasang, Qabrga tushgan odam kabi bo'lib qolaman. 
 <BR><SUP>2 </SUP>Eshitgin, Senga iltijo qilaman. Muqaddas maskaningga qo'llarimni cho'zib, Faryod qilib, Sendan madad so'rayman. 
 
 <BR><SUP>3 </SUP> Meni fosiqlarning qatoriga qo'shmagin, Ularning qilmishlari yomonlikdir, Qo'shnilariga tilyog'lamalik qiladi, Yuraklarida esa yovuz niyatdir. 
 <BR><SUP>4 </SUP>Qilmishiga yarasha ularga jazo bergin, Iflosliklariga yarasha jazolagin. Qabih ishlariga yarasha adabini bergin, Xizmatiga yarasha ularga qaytargin. 
 <BR><SUP>5 </SUP>Ey Egam, ular ishlaringni qadrlamas, Sening ijodingga eÊ¼tibor qilmas, Sen ularni yiqitasan, Ular qaytib tiklanolmas. 
 
 <BR><SUP>6 </SUP> Olqishlar bo'lsin Egamizga, Iltijolarimni U eshitdi. 
 <BR><SUP>7 </SUP>Egam - mening qudratim, qalqonimdir, Yurakdan Unga umid bog'laganman. Egam menga madad berdi, baxtiyorman. Qo'shig'im ila Unga shukrona aytaman. 
 
 <BR><SUP>8 </SUP> Egamiz O'z xalqining qudratidir, O'zi tanlagan shohning najot qo'rg'onidir. 
 
 <BR><SUP>9 </SUP> Xalqingga najot ber, ey Egam, O'z elatingga baraka bergin. Ularning cho'poni bo'lgin, To abad ularga g'amxo'rlik qilgin. 
 
 
<BR><BR><A NAME="28"><H1>28</H1>
<BR><SUP>1 </SUP> Egamizga hamdlar ayting, ey ilohiy zotlar, Egamizning qudratiyu shuhratiga hamdlar o'qing. 
 <BR><SUP>2 </SUP>Egamizning sharafiga hamdlar o'qing, Muqaddas ulug'vorlikka burkangan Egamizga sajda qiling! 
 
 <BR><SUP>3 </SUP> Egamizning ovozi suvlar uzra eshitiladi, Ulug'vor Xudo guldirab sado beradi. Ha, azim suvlar uzra Egamiz guldirab sado beradi. 
 <BR><SUP>4 </SUP>Egamizning ovozi qudratlidir, Egamizning ovozi haybatlidir. 
 
 <BR><SUP>5 </SUP> Egamizning ovozi sadr daraxtlarini qulatadi, Hatto Lubnondagi sadr daraxtlarini parchalab tashlaydi. 
 <BR><SUP>6 </SUP>Lubnon tog'larini Egamiz buqaday sakratadi, Ha, Xermon tog'ini yovvoyi buzoqday sakratadi. 
 <BR><SUP>7 </SUP>Egamizning ovozi chaqmoq chaqtiradi, 
 <BR><SUP>8 </SUP>Egamizning ovozi sahroni titratadi, Egamiz Kadesh sahrosini larzaga soladi. 
 
 <BR><SUP>9 </SUP> Egamizning ovozi ulkan daraxtlarni egib yuboradi, O'rmonlarni yalang'ochlab, shilib yuboradi, "Egamiz ulug'vordirâ, deb MaÊ¼badida hamma kuylaydi. 
 
 <BR><SUP>10 </SUP> Egamiz to'fonni jilovladi, U to abad Shoh bo'lib taxtda o'tiradi. 
 <BR><SUP>11 </SUP>Egamiz O'z xalqiga kuch ato etsin, O'z xalqiga tinchlik bilan baraka bersin. 
 
 
<BR><BR><A NAME="29"><H1>29</H1>
<BR><SUP>1 </SUP>
Dovud sanosi. Egamizning uyi bag'ishlangan paytda aytilgan qo'shiq. 
 <BR><SUP>2 </SUP> Ey Egam, Seni ulug'layman! Qabr og'zidan meni qutqarding, Dushmanlarim mening ustimdan kulishiga yo'l qo'ymading. 
 <BR><SUP>3 </SUP>Sendan madad so'rab yolvordim, ey Egam Xudo, Menga Sen berding shifo. 
 <BR><SUP>4 </SUP>Ey Egam, o'liklar diyoridan jonimni olib chiqding, Qabrdan meni qutqarib qolding. 
 
 <BR><SUP>5 </SUP> Ey Egamizning taqvodorlari! Egamizga hamdu sano kuylanglar, Uning muqaddas nomini olqishlang. 
 <BR><SUP>6 </SUP>Egamizning g'azabi bir lahza davom etadi, Lutfu karami bir umr tugamasdir. Shu bois qayg'u-alam tun bo'yi davom etsa ham, Tong bilan birga shodlik ham kirib keladi. 
 
 <BR><SUP>7 </SUP> Ishlarim yurishganda, "Aslo qoqilmasman!â der edim. 
 <BR><SUP>8 </SUP>Ey Egam, lutfu karaming bilan Meni tog'day mustahkam qilganding. Ammo yuzingni o'girganingda, Men dahshatga tushdim. 
 
 <BR><SUP>9 </SUP> Ey Egam, men Senga iltijo qildim, Shafqat so'rab, ey Rabbiy, Senga yolvordim: 
 <BR><SUP>10 </SUP>Agar men kirib ketsam qabrga, Mening o'limimdan ne foyda Senga?! Tuproq Senga hamdu sano aytarmi?! Sening sodiqligingni u so'ylarmi?! 
 <BR><SUP>11 </SUP>Eshit, ey Egam, menga rahm qilgin, Ey Egam, menga madadkor bo'lgin! 
 
 <BR><SUP>12 </SUP> Azamni Sen to'yga aylantirding, Aza libosini egnimdan olib tashlading, Shodlikni menga kiygizding. 
 <BR><SUP>13 </SUP>Qalbim sukut saqlamay, Seni kuylab sano o'qisin, Ey Egam Xudo, Senga to abad shukur aytaman. 
 
 
<BR><BR><A NAME="30"><H1>30</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Ey Egam, Senda men panoh topaman, Sharmanda bo'lishimga aslo yo'l qo'yma, Adolatlisan, meni qutqargin. 
 <BR><SUP>3 </SUP>Quloq tut menga, darrov xalos qilgin, Mening panoh qoyam bo'lgin. Najot topay, mustahkam qo'rg'onim bo'lgin. 
 
 <BR><SUP>4 </SUP> Chindan ham Sen suyangan qoyamsan, qalÊ¼amsan, O'z noming haqi meni yetakla, yo'l ko'rsatgin. 
 <BR><SUP>5 </SUP>Sen mening panohimsan. Qo'yilgan tuzoqdan meni qutqargin. 
 <BR><SUP>6 </SUP>Hayotimni Senga topshiraman, ey Egam, Meni qutqarasan, ey sodiq Xudo. 
 
 <BR><SUP>7 </SUP> Soxta xudolarni izzatlaganlarga Men nafratimni sochaman. Ey Egam, men Senga umid bog'layman. 
 <BR><SUP>8 </SUP>Sodiq sevging ila shod-xurram bo'lay, Qayg'ularimni O'zing ko'rgansan, Jonim azobda qolganini bilasan. 
 <BR><SUP>9 </SUP>Meni g'anim qo'liga bermading, Oyoqlarimni bexavotir yerga qo'yding. 
 
 <BR><SUP>10 </SUP> Rahm qil, ey Egam, kulfatda qoldim, Ko'zlarim qayg'udan toldi, Jonu tanam adoyi tamom bo'ldi. 
 <BR><SUP>11 </SUP>Hayotim azob bilan tugaydi, Yillarim oh-voh bilan bitadi. Gunohlarim dastidan kuchdan qoldim, Etlarim suyaklarimga yopishib ketgan. 
 
 <BR><SUP>12 </SUP> Dushmanlarim meni haqorat qiladi, Qo'shnilarim mendan hazar qiladi. Do'stlarim ham mendan qo'rqadi, Ko'chada ko'rib meni, qochib ketadi. 
 <BR><SUP>13 </SUP>Meni unutdilar, go'yo o'lganman, Go'yo singan sopol idish kabiman. 
 <BR><SUP>14 </SUP>Eshityapman, ko'pchilik g'iybat qiladi, Atrofimni dahshat o'rab olgan. Birgalikda menga qarshi fitna to'qishadi, Meni o'ldirmoqni niyat qilishadi. 
 
 <BR><SUP>15 </SUP> Ey Egam, men Senga umid bog'layman, "Mening Xudoyim Sensanâ, deb aytaman. 
 <BR><SUP>16 </SUP>Hayotim Sening qo'lingdadir, G'animlarim qo'lidan, Payimga tushganlardan meni qutqargin. 
 <BR><SUP>17 </SUP>Jamoling men, qulingga nurlarini sochsin, Sen sodiqsan, meni qutqargin. 
 <BR><SUP>18 </SUP>Yo'l qo'yma, ey Egam, sharmanda bo'lishimga, Madad so'rab iltijo qildim Senga. Qabihlar sharmandayi sharmisor bo'lsin, O'liklar diyoriga jim kirib borsin. 
 <BR><SUP>19 </SUP>O'chsin ularning yolg'onchi ovozlari, Zero, takabburlik va nafrat bilan Ular solihga qarshi so'ylar. 
 
 <BR><SUP>20 </SUP> O, naqadar buyukdir Sening ezguliging! O'zingdan qo'rqqanlarga uni saqlab qo'ygansan, Senda panoh topganlarga hadya qilasan, Hammaning ko'zi oldida inÊ¼om qilasan. 
 <BR><SUP>21 </SUP>Huzuringda ularni himoya qilasan, Inson fitnalaridan omon saqlaysan. Ularni O'z chodiring ostida Ig'volardan saqlab turasan. 
 
 <BR><SUP>22 </SUP> Qamalda qolgan shaharday bo'lganimda Menga ajoyib sadoqatingni ko'rsatganing uchun Ey Egam, Senga olqishlar bo'lsin! 
 <BR><SUP>23 </SUP>Vahimaga tushib men: "Ey Egam, Sening nazaringdan mahrum bo'ldimâ, degandim. Ha, madad so'rab Senga yolvorganimda Iltijolarimni eshitding. 
 
 <BR><SUP>24 </SUP> Ey Egamizning taqvodorlari, Uni seving! Unga sodiq bo'lganlarni Egamiz himoya qiladi, Takabburlarga to'liq jazo beradi. 
 <BR><SUP>25 </SUP>Bardam bo'ling, dadil bo'lsin yuragingiz, Ey siz, Egamizdan umid qilganlar! 
 
 
<BR><BR><A NAME="31"><H1>31</H1>
<BR><SUP>1 </SUP> Itoatsizligi kechirilganlar baxtlidir, Egamiz kimning gunohidan o'tgan bo'lsa, O'sha inson baxtlidir. 
 <BR><SUP>2 </SUP>Egamiz kimning aybini yozmagan bo'lsa, O'sha inson baxtlidir, Ruhida hiyla bo'lmaganlar baxtlidir. 
 
 <BR><SUP>3 </SUP> Ey Egam, gunohimni bo'ynimga olmay, rad qilganimda, Tanam qoq suyak bo'lib qolgandi, Kun bo'yi oh-voh qilib chiqardim. 
 <BR><SUP>4 </SUP>Kechayu kunduz tarbiya berishdan to'xtamading, Saraton issig'idagiday madorim qurib qoldi. 
 <BR><SUP>5 </SUP>Endi oldingda gunohimni eÊ¼tirof etdim, Aybimni yashirmay, o'zim aytdim: "Egam oldida itoatsizligimni bo'ynimga olaman.â Sen esa mening gunohimni kechirding. 
 
 <BR><SUP>6 </SUP> Shu bois har bir taqvodor Vaqt borida Senga ibodat qilsin. Shunda azim suvlar to'foni Taqvodorlarga yetib bormas. 
 <BR><SUP>7 </SUP>Sen mening panohimsan, Meni kulfatlardan Sen asraysan, Najot qo'shig'i ila meni o'raysan. 
 
 <BR><SUP>8 </SUP> Egamiz aytar: "Sizlarga Men yo'l ko'rsataman, Yuradigan yo'llaringizni o'rgataman, Maslahat beraman, sizlarni kuzataman. 
 <BR><SUP>9 </SUP>Ongsiz ot yoki xachir kabi bo'lmanglar, Ularni yo'lga solmoq uchun suvluq, jilov kerak, Bo'lmasa ular yoningizga kelmaydi.â 
 
 <BR><SUP>10 </SUP> Fosiqning azobi ko'pdir, Lekin Egamizdan umidvorlarni Sodiq sevgi qurshab oladi. 
 <BR><SUP>11 </SUP>Ey solihlar, Egamiz tufayli shodlaning, quvoning! Ey barcha ko'ngli poklar, shodlikdan kuylang! 
 
 
<BR><BR><A NAME="32"><H1>32</H1>
<BR><SUP>1 </SUP> Sevinch ila Egamizga qo'shiq kuylang, ey solihlar! Unga hamdu sano aytmoq pokdil insonlarga munosibdir! 
 <BR><SUP>2 </SUP>Lira chalib, Egamizga hamdlar ayting, O'n torli arfa chalib, Unga qo'shiq kuylang. 
 <BR><SUP>3 </SUP>Egamizga yangi bir qo'shiq ayting, Mahorat ila tor chalib, shodlikdan hayqiring. 
 
 <BR><SUP>4 </SUP> Egamizning kalomi haqiqatdir, Uning barcha ishlari ishonchlidir. 
 <BR><SUP>5 </SUP>Egamiz adolatu haqiqatni sevadi, Zamin Uning sodiq sevgisiga to'la. 
 
 <BR><SUP>6 </SUP> Samolar bunyod bo'lgan Egamizning kalomidan, Samodagi jismlar yaralgan Uning nafasidan. 
 <BR><SUP>7 </SUP>U dengiz suvlarini yig'ib qo'ygan, Tubsiz suvlarni go'yo omborga joylab qo'ygan. 
 
 <BR><SUP>8 </SUP> Butun yer yuzi Egamizdan qo'rqsin, Butun olam ahli Undan hayiqsin. 
 <BR><SUP>9 </SUP>U gapirdi, aytgani mavjud bo'ldi, Amr qildi, zamin yaratildi. 
 
 <BR><SUP>10 </SUP> Egamiz xalqlarning rejalarini parokanda qiladi, U xalqlarning niyatlarini puchga chiqaradi. 
 <BR><SUP>11 </SUP>Egamizning rejalari to abad sobit turadi, Uning niyatlari nasldan naslga o'tib boradi. 
 <BR><SUP>12 </SUP>Egamizni o'z Xudosi deb bilgan xalq baxtlidir! Egamiz, azizim deb tanlagan xalq baxtlidir! 
 
 <BR><SUP>13 </SUP> Egamiz samodan boqar, Inson zotini U ko'rib turar. 
 <BR><SUP>14 </SUP>U taxt qurgan joyidan turib, Hamma yer yuzida yashovchilarni kuzatar. 
 <BR><SUP>15 </SUP>U hammaning yuragini yaratgan, Hammaning ishlarini anglagan. 
 <BR><SUP>16 </SUP>Lashkari ko'pligidan shoh qutulmaydi, Kuchi ko'pligidan jangchi g'olib bo'lavermaydi. 
 <BR><SUP>17 </SUP>"Jang otlari najot berarâ deyish puch xayoldir, Ular qudratli kuchi bilan qutqara olmaydi. 
 
 <BR><SUP>18 </SUP> Egamiz ko'rib turar O'zidan qo'rqqanlarni, Uning sodiq sevgisiga umid qilganlarni. 
 <BR><SUP>19 </SUP>Egamiz ularni o'limdan qutqaradi, Ochlikdan saqlab, tirik qoldiradi. 
 
 <BR><SUP>20 </SUP> Jonimiz Egamizga muntazirdir, U bizning madadkorimiz, qalqonimizdir. 
 <BR><SUP>21 </SUP>Biz Muqaddas Xudoga umid bog'laymiz, U tufayli yuragimiz shodlikka to'la. 
 
 <BR><SUP>22 </SUP> Ey Egam! Senga hamon umid bog'laymiz, Sodiq sevging bizga yor bo'lsin. 
 
 
<BR><BR><A NAME="33"><H1>33</H1>
<BR><SUP>1 </SUP>
Dovud Abumalek oldida o'zini telbalikka solib, uning huzuridan quvilgandan keyin aytgan sanosi. 
 <BR><SUP>2 </SUP> Har doim Egamni olqishlayman, Uning madhi tilimdan aslo tushmaydi. 
 <BR><SUP>3 </SUP>Egam bois jonim faxrlanadi, Mazlum eshitib, shod bo'lsin. 
 <BR><SUP>4 </SUP>Men bilan birga olqishlang Egamni, Birgalikda ulug'laylik Uning nomini. 
 
 <BR><SUP>5 </SUP> Egamga yuz burdim, U javob berdi, Hamma qo'rquvlardan U xalos qildi. 
 <BR><SUP>6 </SUP>Egamizdan umid qilganlarning yuzlarida nur, Ularning yuzlari aslo shuvut bo'lmaydi. 
 <BR><SUP>7 </SUP>Bu bechora iltijosin Egamiz eshitdi, Barcha uqubatlardan uni qutqardi. 
 <BR><SUP>8 </SUP>Egamizdan qo'rqqanlarning atrofida Egamizning farishtasi qarorgoh qurib, Ularga najot baxsh etadi. 
 <BR><SUP>9 </SUP>Egamizning muruvvatini tatib ko'r, Egamiz yaxshi ekanligini bilib ol. Naqadar baxtlidir Unda panoh topganlar. 
 <BR><SUP>10 </SUP>Ey taqvodorlar, Egamizdan qo'rqing. Undan qo'rqqanlar aslo muhtojlik ko'rmas. 
 <BR><SUP>11 </SUP>Hatto yirtqich sherlar ovqatsiz, Ular ochlikdan azob chekadi. Egamizga yuz burganlardan esa Farovonlik ayrilmaydi. 
 
 <BR><SUP>12 </SUP> Keling, ey bolalar, tinglangiz meni, O'rgatayin men Egamizdan qo'rqishni. 
 <BR><SUP>13 </SUP>Hayotdan zavqlanishni, Baxtli uzoq umr ko'rishni istaysizmi? 
 <BR><SUP>14 </SUP>Demak, tilingizni yomon so'zlardan tiying, Og'zingizni yolg'on gaplardan asrang. 
 <BR><SUP>15 </SUP>Yomonlikdan qayting, yaxshilik qiling, Tinchlik istang, ha, tinchlik payida bo'ling. 
 
 <BR><SUP>16 </SUP> Egamiz solihlarni kuzatib turadi, Ularning nolasini Egamiz eshitadi. 
 <BR><SUP>17 </SUP>Badkirdorlardan esa yuz o'giradi, Ularning xotirasini yer yuzidan o'chiradi. 
 <BR><SUP>18 </SUP>Taqvodorlar yolvoradi, Egamiz eshitadi, Barcha balolardan ularni Egamiz qutqaradi. 
 <BR><SUP>19 </SUP>Ko'ngli cho'kkanlarga Egamiz yaqindir, Ruhan ezilganlarni U qutqaradi. 
 
 <BR><SUP>20 </SUP> Solihlarning qayg'ulari ko'p bo'lsa, Hamma qayg'ulardan Egamiz xalos qilar. 
 <BR><SUP>21 </SUP>Ularning o'zini Egamiz saqlaydi, Bironta ham suyagi sindirilmaydi. 
 <BR><SUP>22 </SUP>Fosiqqa o'z yovuzligi o'lim keltiradi, Solihdan nafratlangan mahkum bo'ladi. 
 <BR><SUP>23 </SUP>Egamiz O'z qullarining hayotini qutqaradi, Egamizda panoh topuvchilar mahkum bo'lmaydi. 
 
 
<BR><BR><A NAME="34"><H1>34</H1>
<BR><SUP>1 </SUP> Ey Egam, menga qarshi chiqqanlarga O'zing qarshi bo'l. Menga hujum qilganlar bilan O'zing jang qil. 
 <BR><SUP>2 </SUP>Qalqonu sovutingni ol, Qani, menga yordamga kel. 
 <BR><SUP>3 </SUP>Meni taÊ¼qib qilganlarga qarshi Nayzayu boltangni olgin. "Senga najot beramanâ, deb O'zing menga vaÊ¼da bergin. 
 
 <BR><SUP>4 </SUP> Mening jonimga qasd qilganlar Sharmandayu sharmisor bo'lsin! Menga qarshi fitna qilayotganlar Uyatga qolib, orqaga qaytsin! 
 <BR><SUP>5 </SUP>Ey Egam, Sening farishtang ularni quvsin. Ha, ular xuddi shamolda uchgan somonday bo'lsin. 
 <BR><SUP>6 </SUP>Qorong'i, sirpanchiq bo'lsin ularning yo'li, Ey Egam, Sening farishtang ularni quvsin. 
 
 <BR><SUP>7 </SUP> Sababsiz menga tuzoq qo'ydilar, Meni tutib olib o'ldirmoq uchun Sababsiz menga chuqur qazidilar. 
 <BR><SUP>8 </SUP>To'satdan ularning boshiga halokat kelsin, Qo'ygan tuzog'iga o'zlari o'ralib qolsin, Qazigan chuqurga o'zlari yiqilib, bitsin. 
 
 <BR><SUP>9 </SUP> Shunda, ey Egam, Sen tufayli shod bo'laman, Najot berganing uchun quvonaman. 
 <BR><SUP>10 </SUP>Butun vujudim xitob qiladi: "Senga o'xshashi yo'q, ey Egam, Bechorani zo'ravondan qutqarasan, Faqirni talonchidan qutqarasan.â 
 
 <BR><SUP>11 </SUP> Yovuz niyatli guvohlar paydo bo'ladi, Bilmaydigan narsalarimni mendan so'raydi. 
 <BR><SUP>12 </SUP>Ular yaxshiligimga yomonlik qaytaradi, O'zimni tamom yolg'iz his qilaman. 
 <BR><SUP>13 </SUP>Ular xasta bo'lganlarida esa Men qanor kiyib, ro'za tutib, qayg'u chekardim. Boshimni quyi solib, ibodat qilardim. 
 <BR><SUP>14 </SUP>Do'stim, birodarim, deya tashvish tortardim, Tuqqan onam uchun aza tutganday, Qayg'udan boshimni egib yurardim. 
 
 <BR><SUP>15 </SUP> Qoqilganimda esa ular shod bo'ldilar, Menga qarshi yig'ilishib keldilar, Bexabar ekanman, ular kallakesar ekan, To'xtovsiz menga bo'hton qildilar. 
 <BR><SUP>16 </SUP>Shakkoklarday ayovsiz masxara qildilar, Menga qarab tishlarini g'ijirlatdilar. 
 
 <BR><SUP>17 </SUP> Ey Egam, qachongacha qarab turasan? Qutqargin meni ularning hujumidan, Xalos qilgin jonimni o'sha sherlardan! 
 <BR><SUP>18 </SUP>Buyuk jamoa ichra Senga shukur aytaman, Xalq yig'inlarida Senga hamdlar o'qiyman. 
 
 <BR><SUP>19 </SUP> Asossiz menga dushmanlik qilganlar Ustimdan kulmasinlar, Mendan sababsiz nafrat etganlar Ko'zlarini o'ynatmasinlar. 
 <BR><SUP>20 </SUP>Tinchlik so'zini og'izga olmas ular, Ammo yurtda tinch yashayotganlar ustidan Yolg'on so'zlarni o'ylab toparlar. 
 <BR><SUP>21 </SUP>Menga qarshi shang'illab aytarlar ular: "Aha, ko'zlarimiz bilan ko'rdik qilmishlarini.â 
 
 <BR><SUP>22 </SUP> O'zing ko'rgansan, ey Egam, sukut saqlama! Ey Rabbiy, mendan hech uzoqlashma! 
 <BR><SUP>23 </SUP>Qani, bo'l, himoya qilgin meni, Men uchun jang qilgin, ey Xudoyim, Rabbim! 
 <BR><SUP>24 </SUP>Sen odilsan, ey Egam Xudo, Shu bois meni oqlagin. Dushmanlarim aslo ustimdan kulmasin. 
 <BR><SUP>25 </SUP>Ular o'zlariga o'zlari: "Aha, istaganimiz bo'ldi-ku!â deb aytmasin. "Uni yutib yubordik-kuâ, demasin. 
 
 <BR><SUP>26 </SUP> Kulfatlarimdan zavqlanganlarning hammasi Sharmandayu sharmisor bo'lsin. Mendan o'zlarini yuqori qo'yganlar Sharmandalik, badnomlikka o'ralsin. 
 
 <BR><SUP>27 </SUP> Men haq bo'lib chiqishimni istaganlar Xursand bo'lsin, sevinch ila kuylasin. Har doim aytaversin ular: "Qulining saodatidan huzurlangan Egamiz tobora yuksalaversin.â 
 <BR><SUP>28 </SUP>Odilliging haqidagi so'zlaru madhing Kun bo'yi tilimdan tushmaydi. 
 
 
<BR><BR><A NAME="35"><H1>35</H1>
<BR><SUP>1 </SUP>
Ijrochilar rahbariga. Egamizning quli Dovud sanosi. 
 <BR><SUP>2 </SUP> Fosiqlarning gunohkorligi haqida Yuragimda bir bashorat bor: Gunohkor inson Xudodan qo'rqmaydi. 
 <BR><SUP>3 </SUP>O'zining nazdida u osmonda yuradi, Xudo gunohimni ko'rmaydi, Hukm qilmaydi, deb aytadi. 
 <BR><SUP>4 </SUP>Og'zidan manfur, yolg'on so'zlar chiqadi, Donolikdan, yaxshi ishlar qilishdan u bosh tortadi. 
 <BR><SUP>5 </SUP>Hatto yotganda ham fosiqlikni o'ylaydi, Gunohga o'zini bag'ishlaydi, Fosiqlikdan aslo yuz o'girmaydi. 
 
 <BR><SUP>6 </SUP> Ey Egam, sodiq sevging falaklarga yetgaydir, Ey Egam, sadoqating samolarga cho'zilgaydir. 
 <BR><SUP>7 </SUP>Odilliging buyuk tog'larga o'xshaydi, Adolating tubsiz dengizga o'xshaydi, Ey Egam, insonu jonivorlarni Sen saqlagaysan. 
 
 <BR><SUP>8 </SUP> Sodiq sevging, ey Xudo, naqadar bebahodir! Qanotlaring soyasida insonlar panoh topadi. 
 <BR><SUP>9 </SUP>Ular uyingdagi neÊ¼matlardan yeb to'yadi, Lazzat to'la daryoingdan ularga ichirasan. 
 <BR><SUP>10 </SUP>Hayotning bulog'i Sendadir, Ziyo olarmiz Sening nuringdan. 
 
 <BR><SUP>11 </SUP> Seni bilganlarga sodiq sevgingni ko'rsat, Yuragi soflarga O'zing najot bergin. 
 <BR><SUP>12 </SUP>Takabburning oyog'i meni ezmasin, Fosiqning qo'llari meni haydamasin. 
 <BR><SUP>13 </SUP>Ana, badkirdorlar ag'anab yotibdi, Qaddini ko'tara olmay, yerga qapishib yotibdi. 
 
 
<BR><BR><A NAME="36"><H1>36</H1>
<BR><SUP>1 </SUP> Fosiqlarga g'ayirlik qilmagin, Badkirdorlarga hasad qilmagin. 
 <BR><SUP>2 </SUP>Ular maysaday tezda qurib qoladi, Yam-yashil o'tday tezda so'lib qoladi. 
 
 <BR><SUP>3 </SUP> Egamizga umid bog'lab, yaxshilik qilgin, Shu yurtda yashab, halovat topgin. 
 <BR><SUP>4 </SUP>Egamizni o'zingning shodliging deb bil, Ko'nglingdagi orzularingga U yetkazadi. 
 
 <BR><SUP>5 </SUP> Yo'llaringni topshirgin Egamizga, Ishon Unga, U madad beradi. 
 <BR><SUP>6 </SUP>Solihligingni U tong kabi porlatadi, Haqligingni kunduzgi quyosh kabi qiladi. 
 
 <BR><SUP>7 </SUP> Sabrli bo'l, muntazir bo'l Egamizga, G'ayirlik qilmagin yo'llarini topganlarga, Fosiq niyatlarin amalga oshirganlarga. 
 
 <BR><SUP>8 </SUP> G'azabdan o'zingni tiy, qahrdan qaytgin, Ich-etingni yema, bu faqatgina zararga olib boradi. 
 <BR><SUP>9 </SUP>Yovuzlar yo'q qilib tashlanadi, Egamizdan umidvorlar yurtga egalik qiladi. 
 
 <BR><SUP>10 </SUP> Tez orada fosiqlarning kuni bitadi, Sen har qancha qidirmagin, Ularni bu yerdan topa olmaysan. 
 <BR><SUP>11 </SUP>Beozorlar esa yurtga egalik qiladi, Mo'l baxt-saodatdan bahramand bo'ladi. 
 
 <BR><SUP>12 </SUP> Fosiq solihlarga qarshi fitna qiladi, Ularga qarshi tishlarini g'ijirlatadi. 
 <BR><SUP>13 </SUP>Rabbiy fosiqlarni masxara qiladi, Ularning kuni bitayotir, buni Rabbiy biladi. 
 
 <BR><SUP>14 </SUP> Fosiq qilichini sug'urib, kamonini tortadi, Bechora, mazlumni yiqitishga shaylanadi, Solihlarni o'ldirmoq istaydi. 
 <BR><SUP>15 </SUP>Ammo qilichlari o'zlarining boshini yeydi, Kamonlari ham parcha-parcha bo'lib ketadi. 
 
 <BR><SUP>16 </SUP> Solihning qo'lidagi oz narsa afzal, Jamiki fosiqning boyligidan ko'ra. 
 <BR><SUP>17 </SUP>Fosiqning kuchi qirqilib ketadi, Solihni esa Egamiz qo'llab-quvvatlaydi. 
 
 <BR><SUP>18 </SUP> Aybsizlarning ehtiyoji Egamiz eÊ¼tiborida, Ularning mulki to abad davom etadi. 
 <BR><SUP>19 </SUP>Qaro kunlarda ham ular zavol topmaydi, Qahatchilik kunlarda ham farovon yashaydi. 
 <BR><SUP>20 </SUP>Fosiqlar esa albatta halok bo'ladi, Egamiz g'animlari qirdagi gullarday quriydi, Ular tutun kabi tarqalib, yo'q bo'lib ketadi. 
 
 <BR><SUP>21 </SUP> Fosiq qarz oladi-yu, qaytarib bermaydi, Solih esa himmat ila inÊ¼om qiladi. 
 <BR><SUP>22 </SUP>Egamiz baraka bergan insonlar yurtni egallaydi, Egamiz laÊ¼natlagan odamlar esa yo'q bo'lib ketadi. 
 
 <BR><SUP>23 </SUP> Egamiz insonning yo'lidan mamnun bo'lsa, Uning qadamlarini sobit qiladi. 
 <BR><SUP>24 </SUP>Hatto qoqilsa ham yiqilib tushmaydi, Egamiz madad berib, qo'lidan ushlaydi. 
 
 <BR><SUP>25 </SUP> Men ham yosh edim, endi keksaydim, Solihlarning tark etilganini, Ularning zurriyoti non tilaganini ko'rmadim. 
 <BR><SUP>26 </SUP>Ular doim himmat ila qarz beradi, Farzandlari ham baraka topadi. 
 
 <BR><SUP>27 </SUP> Fosiqlikni tashla, yaxshilik qilgin, Toki yurtda to abad maskan qilgin. 
 <BR><SUP>28 </SUP>Zotan, Egamiz yaxshi ko'radi adolatni, Tark etmaydi taqvodorlarni, Ularni to abad himoya qiladi, Fosiqlar naslini qirib tashlaydi. 
 <BR><SUP>29 </SUP>Solih yurtga egalik qiladi, Bu yurtda to abad istiqomat qiladi. 
 
 <BR><SUP>30 </SUP> Solihning og'zi donolikdan so'zlaydi, Uning tili adolatni so'ylaydi. 
 <BR><SUP>31 </SUP>Yuragida Xudosining qonuni joy olgan, Shuning uchun qadamida adashmaydi. 
 
 <BR><SUP>32 </SUP> Fosiq solihni doim kuzatadi, Uni o'ldirmoqni mo'ljallab yuradi. 
 <BR><SUP>33 </SUP>Egamiz solihni fosiqning ixtiyoriga topshirmaydi, Hukmga olib kelinganda, solih mahkum bo'lmaydi. 
 
 <BR><SUP>34 </SUP> Egamizdan umid qil, Uning yo'llarini tutgin, U seni yuksaltiradi, bu yurtni egallaysan, Fosiqning qirilib ketishini sen ko'rasan. 
 
 <BR><SUP>35 </SUP> Ko'rganman fosiq, zolim odamning O'z yurtida yam-yashil daraxtday unganini. 
 <BR><SUP>36 </SUP>Ko'p o'tmay u o'tib ketdi, yo'q bo'ldi, Qancha qidirsam ham, topa olmadim. 
 
 <BR><SUP>37 </SUP> Aybsizga eÊ¼tibor ber, sofdilni kuzat, Tinchlikparvarning istiqboli yorqin. 
 <BR><SUP>38 </SUP>Gunohkorlarning hammasi qirilib bitadi, Fosiqning kelajagi barham topadi. 
 
 <BR><SUP>39 </SUP> Solih kishi Egamiz tufayli najot topgaydir, Kulfat chog'i Egamiz solihning qalÊ¼asidir. 
 <BR><SUP>40 </SUP>Egamizdan panoh topgani uchun Solihga Egamiz madad beradi, uni qutqaradi, Fosiqdan omon saqlaydi, unga najot beradi. 
 
 
<BR><BR><A NAME="37"><H1>37</H1>
<BR><SUP>1 </SUP>
Dovud sanosi. Egamizdan madad so'rab aytgan iltijosi. 
 <BR><SUP>2 </SUP> Ey Egam! G'azab bilan menga tanbeh bermagin, Qahring sochib, menga jazo bermagin. 
 <BR><SUP>3 </SUP>O'qlaring menga sanchildi, Qo'llaring ustimga bosib tushdi. 
 
 <BR><SUP>4 </SUP> Butun tanam xastadir g'azabingdan, Sog'ligim yo'qolgan gunohlarim dastidan. 
 <BR><SUP>5 </SUP>Ayblarim meni juda ham ezadi, Ular juda og'ir yukka o'xshaydi. 
 
 <BR><SUP>6 </SUP> Aqlsizligim dastidan Yaralarim sasib, yiringlab oqyapti. 
 <BR><SUP>7 </SUP>Juda egilib, bukchayib qoldim, Kun bo'yi g'amgin yuraman. 
 <BR><SUP>8 </SUP>Ichim isitmadan otash bo'lib yonmoqda, Tanamda bironta sog' joy yo'q. 
 <BR><SUP>9 </SUP>Sillam qurib, tamom ezildim, Yurakdagi alamdan nola qilaman. 
 
 <BR><SUP>10 </SUP> Yuragim tubidagi istaklarim Ey Rabbiy, O'zingga ravshan, Ohu nolam Sendan yashirin emas. 
 <BR><SUP>11 </SUP>Yuragim titraydi, quvvatim ketdi, Ko'zlarimning nuri adoyi tamom bo'ldi. 
 <BR><SUP>12 </SUP>Do'st-yoronlarim dardim tufayli oldimdan qochadi, Tug'ishganlarim aslo yonimga kelmaydi. 
 
 <BR><SUP>13 </SUP> Jonimga qasd qilganlar menga tuzoq qo'yadi, Menga yomonlik istaganlar kulfatdan so'z ochadi, Kun bo'yi yolg'on so'ylab, fitna qiladi. 
 
 <BR><SUP>14 </SUP> Men esa karga o'xshayman, eshitmayman, Soqovga o'xshayman, gapira olmayman. 
 <BR><SUP>15 </SUP>Chindan ham men soqovga o'xshayman, Tili qotib qolgan odamdayman. 
 
 <BR><SUP>16 </SUP> Ey Egam, umidim yolg'iz Sensan, Ey Rabbim Xudo, javob beradigan Sensan. 
 <BR><SUP>17 </SUP>Ey Egam: "Holimni ko'rib, dushmanlarim shodlanmasin, Oyoqlarim qoqilganda, o'zlarini katta tutmasinâ, deya Senga ibodat qildim. 
 
 <BR><SUP>18 </SUP> O'zim ham yiqilay deb turibman, Tinmay azob chekayotirman. 
 <BR><SUP>19 </SUP>Qilgan egriliklarim uchun tavba qilaman, Gunohga qo'l urganimdan pushaymonman. 
 <BR><SUP>20 </SUP>Ashaddiy dushmanlarim ko'pdir, Sababsiz mendan nafrat etuvchilar son-sanoqsiz. 
 <BR><SUP>21 </SUP>Ular yaxshiligimga yomonlik ila javob beradi, Ezgu ishlarim uchun meni ig'vo qiladi. 
 
 <BR><SUP>22 </SUP> Ey Egam, meni aslo tark etmagin, Ey Xudoyim, mendan uzoq ketmagin. 
 <BR><SUP>23 </SUP>Menga yordam bergani shoshilgin, Ey mening najotkorim - Rabbiy! 
 
 
<BR><BR><A NAME="38"><H1>38</H1>
<BR><SUP>1 </SUP>
Ijrochilar rahbari Yodutunga. Dovud sanosi. 
 <BR><SUP>2 </SUP> O'zimga o'zim shunday deyman: "Yurar yo'llarimni kuzatib boray, Gunoh so'zdan tilimni tiyib yuray, Fosiqlar hamon o'rab turarkan meni, Qulf urib yopib olay og'zimni.â 
 <BR><SUP>3 </SUP>Jim turdim, sukut saqladim, So'zlashdan bo'yin tovladim, Oshib boraverdi dardim. 
 <BR><SUP>4 </SUP>Qizib ketaverdi ichim, O'ylaganim sari o'rtandi ko'nglim, Oxiri tilimni tiya olmay yolvordim: 
 
 <BR><SUP>5 </SUP> "Ey Egam, umrim nihoyasini ayon qilgin, Qancha kunim qolganini ayon qilgin, Umrim qancha qisqaligini bilayin. 
 <BR><SUP>6 </SUP>Yelday o'tib ketguvchi umr bergansan, Sening nazaringda umrim bir lahzadir, Har kimning umri bir nafasdir. 
 <BR><SUP>7 </SUP>Har kimning umri soyaday o'tib ketar, Insonning harakati behuda bo'lar, Boylik yig'ar, lekin bilmas Kim boylikka egalik qilar. 
 
 <BR><SUP>8 </SUP> Kimdan men umid qilay endi, yo Rabbiy? Sendadir mening barcha umidim. 
 <BR><SUP>9 </SUP>Xalos qilgin meni gunohlarimdan, Kulmasin ahmoqlar mening ustimdan. 
 <BR><SUP>10 </SUP>Sukut saqlayman, og'zimni ochmayman, Axir, Sen O'zing meni shu ahvolga solding. 
 <BR><SUP>11 </SUP>Mendan ofatlaringni uzoq qilgin, Sening zarbalaringdan o'lay, dedim. 
 
 <BR><SUP>12 </SUP> Gunohlari uchun insonni jazolab, Unga tanbeh berasan. Kuya yeganday qadrli narsalarini yo'q qilasan. Shubhasiz, inson bir nafasda o'tib ketadi. 
 
 <BR><SUP>13 </SUP> Ey Egam, ibodatimni eshitgin, Nolayu faryodimga quloq solgin. Ko'z yoshlarimga befarq bo'lmagin. Axir, men Sening o'tkinchi mehmoningman, Otalarim kabi musofirman. 
 <BR><SUP>14 </SUP>Qahrli nigohingni mendan o'girgin, Toki yana xursand bo'layin Bu olamdan o'tib yo'q bo'lmasimdan oldin.â 
 
 
<BR><BR><A NAME="39"><H1>39</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Men Egamizga umid bog'ladim, U menga yuz burdi, faryodimni eshitdi. 
 <BR><SUP>3 </SUP>Meni balchiq chuqurdan, Botqoqlikdan chiqarib oldi. Eson-omon meni qattiq yerga o'tqazdi, Qadamlarimni dadil qildi. 
 <BR><SUP>4 </SUP>U og'zimga yangi bir qo'shiq soldi, Bu qo'shiq Xudoyimizga madhiyadir. Ko'plar Uning ishlarini ko'rib, qo'rqadi, Egamizga umid bog'laydi. 
 <BR><SUP>5 </SUP>Baxtlidir Egamizga umid bog'laganlar, Kiborlarga suyanmaganlar, Butparastlardan yordam kutmaganlar. 
 
 <BR><SUP>6 </SUP> Ko'p mo'jizalar ko'rsatding, ey Egam Xudo, Bizga qaratilgan ko'p niyatlaringni bajarding. Biror zot Senga teng kela olmas, Og'iz ochib, mo'jizalaring haqida aytsam, Naqadar ko'pligini sanay olmasdim. 
 
 <BR><SUP>7 </SUP> Sen qurbonligu nazrni istamading, Kuydiriladigan qurbonlik hamda Gunoh qurbonligini talab qilmading, Itoat qilishim uchun Sen quloqlarimni ochding. 
 <BR><SUP>8 </SUP>Shunda dedimki: "Mana, men keldim. Muqaddas bitiklarda men haqimda yozilgan. 
 <BR><SUP>9 </SUP>Sening xohishingni ado etishdan zavq olaman, Ey Xudoyim, Sening qonuning yuragim to'ridadir.â 
 
 <BR><SUP>10 </SUP> Ulug' jamoang ichra Najoting xushxabarini eÊ¼lon qilganman. Ha, ey Egam, O'zing bilasan, Og'zimga bir nafas ham dam bermaganman. 
 <BR><SUP>11 </SUP>Qutqarganingni yuragimda yashirmadim, Sodiqliging, najotingdan har kimga so'yladim, Sevging, sadoqatingni buyuk jamoangdan sir tutmadim. 
 
 <BR><SUP>12 </SUP> Ey Egam, mendan shafqatingni darig' tutmagin, Sening sevging, sadoqating meni to abad saqlasin. 
 <BR><SUP>13 </SUP>Behisob ofatlar atrofimni o'radi, Gunohlarim o'zimning boshimga yetdi, Endi ko'zlarim ko'ra olmas, Gunohlarim boshimdagi sochimdan ko'pdir, Endi jasoratim tamoman so'ndi. 
 
 <BR><SUP>14 </SUP> Ey Egam, iltimos, menga najot ber, Kelgin tezda, ey Egam, menga madad ber. 
 <BR><SUP>15 </SUP>Jonimga qasd qilgan hammalar Sharmandayu sharmisor bo'lsin! Halokatimni istaganlar Uyatga qolib, orqaga qaytsin! 
 <BR><SUP>16 </SUP>"Holing qalay endi?!â deb meni masxaralaganlar Sharmanda bo'lganidan vahimaga tushsin. 
 
 <BR><SUP>17 </SUP> Senga yuz burganlarning hammasi Sen tufayli sevinch, shodlikka to'lsin. Sening najotingni sevganlar: "Egamiz yuksalaversinâ, deb doim aytsin. 
 <BR><SUP>18 </SUP>Men esa g'arib, bechoraman, Ey Rabbiy, men haqimda o'ylagin, Madadkorim, najotkorim O'zingsan, Kechikmagin, ey Xudoyim! 
 
 
<BR><BR><A NAME="40"><H1>40</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Baxtlidir bechorani o'ylaydiganlar, Kulfatda qolganlarida Egamiz ularni qutqaradi. 
 <BR><SUP>3 </SUP>Egamiz ularni himoya qiladi, hayotini asraydi, Ular yurtdagi baxtlilardan hisoblanadi, Egamiz ularni dushmanlari ixtiyoriga topshirmaydi. 
 <BR><SUP>4 </SUP>To'shakka mixlanib qolsa, Egamiz parvarish qiladi, Xastaligiga Egamiz shifo beradi. 
 
 <BR><SUP>5 </SUP> Shunday iltijo qildim Senga: "Ey Egam, shafqat qil menga, Gunoh qildim Senga, shifo bergin.â 
 <BR><SUP>6 </SUP>Dushmanlarim yovuz niyat ila shunday deydi: "Qachon o'lar ekan u, nomi ham qachon o'charkan?â 
 <BR><SUP>7 </SUP>Ular meni ko'rgani kelganda, Yolg'on-yashiq gaplarni gapiradi. Yuraklarida esa fisqu fasod tugib, Tashqariga chiqadi-da, Hamma joyda yoyib yuradi. 
 <BR><SUP>8 </SUP>Mendan nafratlanganlarning hammasi Menga zarar berishni reja qilishadi, Birlashib, men haqimda pichir-pichir qilishadi: 
 <BR><SUP>9 </SUP>"Og'ir xastalikka chalingan u, To'shagidan qaytib tura olmaydi.â 
 <BR><SUP>10 </SUP>Hatto nonimni yegan yaqin, ishongan do'stim, Menga qarshi bosh ko'targan. 
 
 <BR><SUP>11 </SUP> Sen esa, ey Egam, menga rahm qil, Meni oyoqqa turg'az. Qilmishlariga yarasha dushmanlarimga qaytaray. 
 <BR><SUP>12 </SUP>Dushmanlarim ustimdan g'olib kelmasa, Mendan mamnun bo'lganingni bilaman. 
 <BR><SUP>13 </SUP>To'g'riligim uchun meni saqlaysan, Huzuringda to abad meni o'tqazasan. 
 
 <BR><SUP>14 </SUP> Olqishlar bo'lsin abadulabad Isroil xalqining Xudosi - Egamizga! 
 Omin! Omin! 
 
 
<BR><BR><A NAME="41"><H1>41</H1>
<BR><SUP>1 </SUP>
Ijrochilar rahbariga. Ko'rax naslining qasidasi. 
 <BR><SUP>2 </SUP> Kiyik irmoq suvlarini tusaganday, Ey Xudo, jonim Seni shunday tusaydi! 
 
 <BR><SUP>3 </SUP> Jonim tashna Xudoga, barhayot Xudoga, Qachon borib, Uning huzurida hozir bo'laman? 
 <BR><SUP>4 </SUP>Tuz totmay kechayu kunduz ko'z yosh to'kaman, "Qani Xudoying?â deya masxara qilar odamlar doim. 
 
 <BR><SUP>5 </SUP> Shodlik hayqiriqlariyu hamdu sanolar ostida Jamoa bilan birga Xudoning uyiga borardim. Bayram nishonlagani olomon bilan borardim. Shularni eslab, yuragim pora-pora bo'lmoqda. 
 <BR><SUP>6 </SUP>Nega tushkunlikka tushasan, ey jonim? Nega behalovat bo'lasan ichimda? Xudoga umid bog'la! Shukur etaman Yana Unga - najotkorim, 
 <BR><SUP>7 </SUP>Xudoyimga. 
 Tushkunlikka tushganman. Shu bois, ey Xudo, Seni Iordan diyoridan, Xermon tizmasidan, Mizor tog'idan turib eslayman. 
 <BR><SUP>8 </SUP>O'kirayotgan dengizlarday, Guvullayotgan sharsharalarday Sen yuborgan qayg'u to'lqinlari O'tgandilar ustimdan bosib. 
 
 <BR><SUP>9 </SUP> Kunduzi Egam sodiq sevgisini ko'rsatadi, Tunlari U menga qo'shiq beradi, Menga umr bergan Xudoga ibodat qilaman. 
 
 <BR><SUP>10 </SUP> Xudoga, suyangan Qoyamga aytaman: "Nega meni unutib qo'yding Sen?! Ne uchun g'amga botib yurmog'im kerak Dushmanlarim siquvi sababidan?!â 
 <BR><SUP>11 </SUP>Dushmanlarim haqoratidan suyaklarim zirqiraydi, Ular muttasil mendan: "Qani Xudoying?!â deya so'raydi. 
 
 <BR><SUP>12 </SUP> Nega tushkunlikka tushasan, ey jonim? Nega behalovat bo'lasan ichimda? Xudoga umid bog'la! Shukur etaman Yana Unga - najotkorim, Xudoyimga. 
 
 
<BR><BR><A NAME="42"><H1>42</H1>
<BR><SUP>1 </SUP> Ey Xudo, oqla meni! Shakkok xalqqa qarshi daÊ¼voim bor. O'zing meni himoya qil. Meni bu yolg'onchi, adolatsizlardan qutqar. 
 <BR><SUP>2 </SUP>Axir, mening panohim - Xudo Sensan, Nega Sen tark etding meni?! Ne uchun g'amga botib yurmog'im kerak Dushmanlarimning siquvi dastidan?! 
 
 <BR><SUP>3 </SUP> Yo'llagin nuringni, haqiqatingni, Bular menga yo'l ko'rsatib tursin, Muqaddas tog'ingga meni olib borsin, Sening makoningga meni olib borsin. 
 <BR><SUP>4 </SUP>Shunda boraman, ey Xudo, Sening qurbongohingga. Buyuk shodligimsan, sevinchimsan Sen, Lira chalib, hamdu sano aytaman Senga, Ey Xudo, mening Xudoyim! 
 
 <BR><SUP>5 </SUP> Nega tushkunlikka tushasan, ey jonim? Nega behalovat bo'lasan ichimda? Xudoga umid bog'la! Shukur etaman Yana Unga - najotkorim, Xudoyimga. 
 
 
<BR><BR><A NAME="43"><H1>43</H1>
<BR><SUP>1 </SUP>
Ijrochilar rahbariga. Ko'rax naslining qasidasi. 
 <BR><SUP>2 </SUP> Ey Xudo, o'z quloqlarimiz ila eshitganmiz. Qadimda, ota-bobolarimiz davrida Qilgan ishlaringni ular bizga aytgan edi. 
 <BR><SUP>3 </SUP>O'z qo'ling ila quvding begona xalqlarni, Ularning yurtiga o'tqazding otalarimizni. Kulfatga solding begona xalqlarni, Ozod qilding Sen otalarimizni. 
 <BR><SUP>4 </SUP>Ular yurtni qilich ila olmadilar, O'z qo'llari bilan g'alabaga erishmadilar. Ular Sening o'ng qo'ling, qudrating, Sening yuz nuring ila g'olib bo'ldilar. Zero, Sen ulardan mamnun bo'lganding. 
 
 <BR><SUP>5 </SUP> Sen Shohimsan, Xudoyimsan, Amr ber, Yoqb nasli g'olib bo'lsin. 
 <BR><SUP>6 </SUP>Sen tufayli dushmanlarimizni yiqitamiz, Noming ila g'animlarimizni ezamiz. 
 <BR><SUP>7 </SUP>Ishonib qolmasman men o'z yoyimga, Qilichim g'alaba keltirmas menga. 
 <BR><SUP>8 </SUP>G'animlarimiz ustidan bizni g'olib qilding, Bizdan nafratlanganlarni sharmanda qilding. 
 <BR><SUP>9 </SUP>Ey Xudo, kun bo'yi Sen tufayli maqtandik, To abad Senga shukronalar aytamiz. 
 
 <BR><SUP>10 </SUP> Endi esa bizni rad qilib, sharmanda qilding, Lashkarlarimizni boshlab bormayapsan. 
 <BR><SUP>11 </SUP>Bizni dushmanlarimiz oldida chekintirding, G'animlarimiz bizni talon-taroj qildi. 
 <BR><SUP>12 </SUP>Bizni qo'ylar kabi yemishga berding, Xalqlar orasiga bizni yoyib yubording. 
 <BR><SUP>13 </SUP>Xalqingni qora chaqaga sotib yubording, Ularni sotishdan hech naf ko'rmading. 
 
 <BR><SUP>14 </SUP> Qo'shni xalqlar bizni masxara qiladi, Sen yo'l qo'yib berding. Atrofimizdagilar bizni haqoratlaydi, Kulishlariga imkon berding. 
 <BR><SUP>15 </SUP>Xalqlar orasida kulgi qilding bizni, Xalqlar bizni masxaralab, chayqaydi boshini. 
 <BR><SUP>16 </SUP>Har doim xijolat bo'lib yuraman, Sharmandalik yuzimni qoplagan. 
 <BR><SUP>17 </SUP>Eshitganimiz masxarayu haqorat! Ko'rganimiz qasoskor dushman! 
 
 <BR><SUP>18 </SUP> Garchi Seni unutmagan bo'lsak-da, Garchi ahdingga xiyonat qilmasak-da, Bu ko'rgiliklar boshimizga tushdi. 
 <BR><SUP>19 </SUP>Biz Seni hech qachon tark etmadik, Sening yo'llaringdan hech qachon toymadik. 
 <BR><SUP>20 </SUP>Ammo chiyabo'rilar makoniga bizni tashlading, Zimziyo zulmatga bizni uloqtirding. 
 
 <BR><SUP>21 </SUP> Ey Xudoyimiz, axir, Sening nomingni unutsak, Qo'llarimizni begona xudolarga ochsak, 
 <BR><SUP>22 </SUP>Ey Xudo, Sen buni bilmasmiding?! Axir, Sen yurakdagi sirlarni bilasan-ku! 
 <BR><SUP>23 </SUP>Sen tufayli har kuni o'limga duch kelamiz, Bo'g'izlanadigan qo'yday bo'lib qolganmiz. 
 
 <BR><SUP>24 </SUP> Tursang-chi, nega uxlayotgandaysan, yo Rabbiy?! Qani, bo'l, bizni to abad rad etmagin. 
 <BR><SUP>25 </SUP>Nega bizdan yuz o'girasan?! Boshimizga tushgan kulfatu zulmni unutasan?! 
 <BR><SUP>26 </SUP>Biz ag'natilganmiz tuproqqa, Tanamiz yopishib qolgandir yerga. 
 <BR><SUP>27 </SUP>Qani, kel, bizga madad ber, Sodiq sevging haqi bizni qutqar. 
 
 
<BR><BR><A NAME="44"><H1>44</H1>
<BR><SUP>1 </SUP>
Ijrochilar rahbariga. "Nilufarâ kuyiga aytiladigan to'y qo'shig'i. Ko'rax naslining qasidasi. 
 <BR><SUP>2 </SUP> Shohimga sheÊ¼rlarimni bag'ishlayman, Yuragimdan go'zal so'zlar to'kiladi, Tilim mohir kotib qalamiga o'xshaydi. 
 
 <BR><SUP>3 </SUP> Ey shohim! Insonlar orasida juda chiroylisan. Xudo senga to abad baraka bergani uchun Lablaringdan latif so'zlar yog'iladi. 
 <BR><SUP>4 </SUP>Ey qudratli shoh, belingga bog'la qilichingni, Hashamatu ulug'vorliging bilan zohir bo'lgin. 
 
 <BR><SUP>5 </SUP> Ulug'vorlik bilan olg'a bos! Haqiqat, kamtarlik, adolat uchun g'alaba qil! O'ng qo'ling qo'rqinchli ishlar ko'rsatsin. 
 <BR><SUP>6 </SUP>G'animlaringning yuragini O'tkir o'qlaring teshib o'tadi. Xalqlar oyog'ing ostiga yiqiladi. 
 
 <BR><SUP>7 </SUP> Xudo bergan taxting abadiydir, Adolat hassasi shohliging hassasidir. 
 <BR><SUP>8 </SUP>Sen solihlikni sevasan, qabihlikdan nafratlanasan. Shu bois Xudo seni do'stlaringdan ustun qildi, Ha, Xudoying shodlik moyini senga surtdi. 
 <BR><SUP>9 </SUP>Libosingdan mirra, aloe va dolchinning Xushbo'y hidlari ufurar. Fil suyagi bilan bezatilgan saroylarda Cholg'u navolari seni shod qilar. 
 <BR><SUP>10 </SUP>Shoh qizlari izzatli xonimlaring orasidadir, Ofir oltiniga bezangan malika o'ng qo'lingda o'tirar. 
 
 <BR><SUP>11 </SUP> Tingla, ey qiz, quloq solib, o'ylagin, Xalqing, otang xonadonin unutgin. 
 <BR><SUP>12 </SUP>Jamolingga shoh maftun bo'lgandir, TaÊ¼zim qil unga, u xo'jayiningdir. 
 <BR><SUP>13 </SUP>Tir xalqi hadyalar olib keladi, Boylar sendan marhamat istaydi. 
 <BR><SUP>14 </SUP>Saroyda malika naqadar go'zal! Liboslari oltin bilan bezatilgan. 
 <BR><SUP>15 </SUP>Naqshli libosida uni shoh huzuriga olib kelishadi, Ortidan qizlar, uning dugonalari ergashib keladi. 
 <BR><SUP>16 </SUP>Ular shod-xurramlik ichra keladi, Shohning saroyiga ular kirib keladi. 
 
 <BR><SUP>17 </SUP> Ey shohim, o'g'illaring olgaylar otalaring o'rnini, Butun yurtda shahzodalar qilgaysan sen ularni. 
 <BR><SUP>18 </SUP>Qo'shig'im tufayli noming nasllar osha yashar, Shu bois xalqlar seni to abad madh etarlar. 
 
 
<BR><BR><A NAME="45"><H1>45</H1>
<BR><SUP>1 </SUP>
Ijrochilar rahbariga. "Qizlarâ kuyiga aytiladigan Ko'rax naslining qo'shig'i. 
 <BR><SUP>2 </SUP> Xudo bizning panohimiz, qudratimizdir, Kulfatda qolganimizda doim madadkorimizdir. 
 <BR><SUP>3 </SUP>Shu bois biz qo'rqmaymiz hech ham Yer ostin-ustin bo'lib ketsa ham, Dengiz bag'riga tog'lar qulab tushsa ham. 
 <BR><SUP>4 </SUP>Dengizlar o'kirib, toshib ketsa ham, Shiddatli to'lqinlar tog'larni titratsa ham Biz qo'rqmaymiz hech ham. 
 
 <BR><SUP>5 </SUP> Bir daryo bor, uning suvlari Shodlik olib kelar Xudo shahriga, Xudoyi Taoloning muqaddas makoniga. 
 <BR><SUP>6 </SUP>Shaharda Xudo turgani uchun Shahar qulamas aslo, Tong otganda, Xudo yordamga keladi. 
 <BR><SUP>7 </SUP>Xalqlar alg'ov-dalg'ov bo'ladi, Shohliklar qulaydi. Xudoning ovozi guldiraydi, yer erib ketadi. 
 
 <BR><SUP>8 </SUP> Sarvari Olam biz bilandir, Yoqbning Xudosi qalÊ¼amizdir. 
 
 <BR><SUP>9 </SUP> Keling, Egamizning ishlarini ko'ring, Yer yuziga keltirgan kulfatni ko'ring. 
 <BR><SUP>10 </SUP>Butun olamda U jangni to'xtatadi, Yoyni parchalaydi, nayzani sindiradi, Qalqonlarni olovda yoqib, shunday deydi: 
 <BR><SUP>11 </SUP>"To'xtang, biling, Men Xudoman, Xalqlar orasida Men yuksalgayman, Yer yuzida Men yuksalgayman.â 
 
 <BR><SUP>12 </SUP> Sarvari Olam biz bilandir, Yoqubning Xudosi qalÊ¼amizdir. 
 
 
<BR><BR><A NAME="46"><H1>46</H1>
<BR><SUP>1 </SUP>
Ijrochilar rahbariga. Ko'rax naslining sanosi. 
 <BR><SUP>2 </SUP> Ey xalqlar! Hammangiz qarsak chaling, Sevinch hayqiriqlari ila Xudoni kuylang! 
 <BR><SUP>3 </SUP>Qo'rqinchlidir Xudoyi Taolo - Egamiz, Butun yer yuzida Udir ulug' Shohimiz. 
 
 <BR><SUP>4 </SUP> Xalqlarni U bizga itoat ettirdi, Elatlarni oyog'imiz ostiga tashladi. 
 <BR><SUP>5 </SUP>O'zi suygan Yoqbning faxrli mulkini Egamiz biz uchun yurt qilib tanladi. 
 
 <BR><SUP>6 </SUP> Shodlik hayqiriqlari ostida Xudo taxtga chiqdi, Karnay sadosi ostida Egamiz taxtiga o'tirdi. 
 <BR><SUP>7 </SUP>Hamdu sano kuylang Xudoga, madhlar kuylang! Ha, Shohimizga madhlar kuylang! Hamdu sano kuylang! 
 <BR><SUP>8 </SUP>Butun yer yuzining shohidir Xudo, Unga ajoyib hamdu sano kuylang! 
 
 <BR><SUP>9 </SUP> Jamiki uluslarning shohidir Xudo, Muqaddas taxtida o'tiribdi Xudo! 
 <BR><SUP>10 </SUP>Ibrohim Xudosining xalqi bilan birga To'planarlar xalqlarning hukmdorlari. Zaminning shohlari - Xudoniki, G'oyat baland yuksalgandir U. 
 
 
<BR><BR><A NAME="47"><H1>47</H1>
<BR><SUP>1 </SUP>
Ko'rax naslining sanosi. Qo'shiq. 
 <BR><SUP>2 </SUP> Egamiz buyukdir! Egamiz O'z shahrida, Ha, O'zining muqaddas tog'ida Madhiyalarga loyiqdir! 
 <BR><SUP>3 </SUP>Xudoning muqaddas tog'i yuksak va go'zaldir, Butun yer yuziga shodlik olib keladir! Buyuk Shohning shahridagi, Uning shimolidagi Sion tog'i! 
 <BR><SUP>4 </SUP>Xudo Quddusning qo'rg'oni ichida turadi, Uning qalÊ¼asi bo'lib, O'zini namoyon etgan. 
 
 <BR><SUP>5 </SUP> Shohlar to'plandilar, Birgalashib Sion tog'iga qarshi yurdilar. 
 <BR><SUP>6 </SUP>Uni ko'rdilar-u, shoshib qoldilar, Vahimaga tushib, qochib qoldilar. 
 <BR><SUP>7 </SUP>Tug'ayotgan xotin tortganday dard O'sha yerda ularni titroq bosdi. 
 <BR><SUP>8 </SUP>Sharqdan shamol esib, Tarshish kemalarini parchalaganday, Sen ularni qirib tashlading. 
 
 <BR><SUP>9 </SUP> Xudo nima qilganini biz eshitdik. Nima eshitgan bo'lsak, endi o'shani Xudoyimiz, Sarvari Olamning shahrida ko'rdik. Bu shaharni Xudo to abad saqlar. 
 
 <BR><SUP>10 </SUP> Ey Xudo, MaÊ¼bading ichida Sodiq sevging haqida o'ylaymiz. 
 <BR><SUP>11 </SUP>Ey Xudo, madhing ham dong'ing kabi, Yerning to'rt tomoniga yoyilgan, O'ng qo'ling adolat ila to'lib-toshgan. 
 <BR><SUP>12 </SUP>Sening hukmlaringdan Sion tog'i shod bo'lsin, Yahudo shaharlari sevinsin! 
 
 <BR><SUP>13 </SUP> Ey Isroil xalqi, Quddus tevaragida yuring. Atrofida aylanib, Uning minoralarini sanab chiqing. 
 <BR><SUP>14 </SUP>Sionning istehkomlariga eÊ¼tibor bering, Uning qo'rg'onlariga qarang! Bularni ko'rib, kelgusi avlodlarga hikoya qiling: 
 <BR><SUP>15 </SUP>"Xudo o'sha istehkomlarga o'xshaydi. U to abad bizning Xudoyimizdir, U to abad bizning yo'lboshchimiz bo'ladi.â 
 
 
<BR><BR><A NAME="48"><H1>48</H1>
<BR><SUP>1 </SUP>
Ijrochilar rahbariga. Ko'rax naslining sanosi. 
 <BR><SUP>2 </SUP> Eshitinglar, ey xalqlar, Quloq soling, olam ahli, 
 <BR><SUP>3 </SUP>Ey insonlar, jamiki odamzod, Boylaru faqirlar, quloq solingiz! 
 <BR><SUP>4 </SUP>Og'zimdan to'kiladi dono so'zlar, Qalbimning mulohazalari ham idroklidir. 
 <BR><SUP>5 </SUP>Qulog'imni hikmatga buraman, MaÊ¼nosini lira bilan anglataman. 
 
 <BR><SUP>6 </SUP> Nega qo'rqishim kerak qaro kunlarda?! Nega qo'rqishim kerak taÊ¼qib qiluvchilar Qabih ishlari bilan meni o'rab olganlarida?! 
 <BR><SUP>7 </SUP>Ular mol-mulkiga ishonadilar, Behisob boyliklari ila maqtanadilar. 
 <BR><SUP>8 </SUP>Axir, hech kim hayotini pul to'lab qutqara olmas, Yoki uning uchun Xudoga to'lov berolmas. 
 <BR><SUP>9 </SUP>Inson hayoti uchun to'lov g'oyat qimmatdir, Hech qanday to'lov yetarli bo'lmas. 
 <BR><SUP>10 </SUP>Yo'qsa inson to abad yashardi, Qabr yuzini aslo ko'rmasdi. 
 
 <BR><SUP>11 </SUP> Dononi qarang, ular ham o'ladi, Ahmoq, bemaÊ¼ni birday halok bo'ladi, Ularning boyligi boshqalarga qoladi. 
 <BR><SUP>12 </SUP>Yurtlarga o'zlarining nomini berganda ham, Mozor to abad uyi bo'lib qoladi, Maskani nasldan naslga o'taveradi. 
 <BR><SUP>13 </SUP>Boyligiga qaramay inson to abad qolmas, O'ladigan jonzotga o'xshaydi ular. 
 
 <BR><SUP>14 </SUP> O'zlariga ishonganlarning qismati shudir, Ularning so'zini maÊ¼qullaganlarning taqdiri shudir: 
 <BR><SUP>15 </SUP>Ular qo'ylar kabi o'liklar diyoriga haydaladilar, O'lim ularning cho'poni bo'ladi, Tongda to'g'ri insonlar ularning ustidan hukmron bo'ladi, Tanalari chirib ketadi, O'liklar diyori ularning qasri bo'ladi. 
 <BR><SUP>16 </SUP>O'liklar diyori hukmidan Xudo meni qutqaradi, Shubhasiz, U meni O'z yoniga oladi. 
 
 <BR><SUP>17 </SUP> Birontasi boyib ketganda, Uyining hashamati oshib ketganda, Vahimaga tushma! 
 <BR><SUP>18 </SUP>Olamdan o'tganda, u o'zi bilan hech narsa olib ketmaydi, Boyligi ham uning ortidan qabrga ergashib bormaydi. 
 <BR><SUP>19 </SUP>Hayotligida o'zini baxtiyor hisoblaydi, Oshib-toshib yashagani uchun Ko'plar unga hamdu sano aytadi. 
 <BR><SUP>20 </SUP>U ham ota-bobolari yoniga ketadi, Ular kabi yorug'likni boshqa ko'rmaydi. 
 <BR><SUP>21 </SUP>Boyligi bo'la turib aqlsiz bo'lganlar O'ladigan jonzotga o'xshaydilar. 
 
 
<BR><BR><A NAME="49"><H1>49</H1>
<BR><SUP>1 </SUP> Xudolar Xudosi - Egamiz So'ylar, daÊ¼vat qilar yer yuziga Sharqdan g'arbga qadar. 
 <BR><SUP>2 </SUP>Xudo O'z nurini sochar Quddusdan - Go'zallikda komil shahardan. 
 
 <BR><SUP>3 </SUP> Xudoyimiz kelar, sukut saqlamas, Uning oldida alanga yamlab yuborar, Atrofida bo'ron g'azabdan quturar. 
 <BR><SUP>4 </SUP>O'z xalqini hukm etmoq uchun Yeru osmonni guvoh qilib chaqirar: 
 <BR><SUP>5 </SUP>"Yig'ib keling Mening taqvodor xalqimni, Qurbonlik orqali Men bilan ahd qilganlarni!â 
 <BR><SUP>6 </SUP>Samolar eÊ¼lon qilar Xudoning odilligini, Hakam Xudoning O'zidir. 
 
 <BR><SUP>7 </SUP> Xudo aytar: "Eshit, ey xalqim, Men so'zlayman, Ey Isroil, senga qarshi guvohlik beraman, Men Xudoman, sening Xudoyingman. 
 <BR><SUP>8 </SUP>Keltirgan qurbonliklaring doimo oldimda. Kuydirilgan qurbonliklaringdan shikoyat qilmayman. 
 <BR><SUP>9 </SUP>Og'ilingdagi buqangga muhtoj emasman, Suruvingdagi echkingga ham zor emasman. 
 <BR><SUP>10 </SUP>Menikidir o'rmondagi jamiki hayvon, Minglab qirlardagi molu qo'ylar. 
 <BR><SUP>11 </SUP>Menikidir jamiki tog'dagi qushlar, Menikidir daladagi barcha jonivorlar. 
 <BR><SUP>12 </SUP>Och qolsam ham, sendan ovqat so'ramasdim. Axir, Menikidir olam, undagi hamma narsa. 
 <BR><SUP>13 </SUP>Men buqa go'shtini yeymanmi?! Yoki echki qonini ichamanmi?! 
 <BR><SUP>14 </SUP>Men, Xudoga shukrona qurbonligini qil, Men, Xudoyi Taologa ontingni ado qil. 
 <BR><SUP>15 </SUP>Og'ir kunda Menga iltijo qilgin, Senga najot beraman, Sen esa Menga maqtov aytasan.â 
 
 <BR><SUP>16 </SUP> Fosiqqa esa Xudo shunday deydi: "Ne haqing bor qonunlarimni tilga olmoqqa?! Ne haqing bor ahdimni og'zingga olmoqqa?! 
 <BR><SUP>17 </SUP>Nafrat ila qaraysan-ku yo'l-yo'riqlarimga, Otib tashlaysan-ku kalomlarimni orqangga! 
 <BR><SUP>18 </SUP>O'g'rini ko'rganingda, do'stlashasan u bilan, Sherik bo'lib olasan zinokorlar bilan. 
 <BR><SUP>19 </SUP>Og'zing yomon so'zlar uchun doim tayyordir, Tilingning to'qigani faqat yolg'ondir. 
 <BR><SUP>20 </SUP>O'tirib, birodaringga qarshi so'ylaysan, Tug'ishganingga ham tuhmat qilasan. 
 <BR><SUP>21 </SUP>Shu ishlarni qilganingda, sukut saqladim, Meni ham o'zingga o'xshagan, deb o'ylading. Endi-chi, aybingni bo'yningga qo'yib, Seni hukm qilaman. 
 <BR><SUP>22 </SUP>Ey Meni unutganlar, bilib qo'ying, Yo'qsa sizlarni parcha-parcha qilaman, Bironta najot berguvchi topilmaydi. 
 <BR><SUP>23 </SUP>Menga shukrona qurbonligi keltirganlar Meni izzat qilgan bo'ladi. Men O'z najotimni To'g'ri yo'ldan yurganlarga ko'rsataman.â 
 
 
<BR><BR><A NAME="50"><H1>50</H1>
<BR><SUP>1 </SUP>
Ijrochilar rahbariga. Natan payg'ambar kelib, Dovudning Botsheva bilan qilgan gunohini fosh etgandan keyin, Dovudning aytgan sanosi. 
 <BR><SUP>2 </SUP>
Ijrochilar rahbariga. Natan payg'ambar kelib, Dovudning Botsheva bilan qilgan gunohini fosh etgandan keyin, Dovudning aytgan sanosi. 
 <BR><SUP>3 </SUP> Rahm qilgin menga, ey Xudo, Sodiq sevging, cheksiz shafqating ila Itoatsizligimni olib tashlagin. 
 <BR><SUP>4 </SUP>Yuvib tashla barcha ayblarimni, Poklagin gunohlarimdan. 
 <BR><SUP>5 </SUP>Ha, o'zimning itoatsizligimni bilaman, Gunohim turar ko'z o'ngimda mudom. 
 <BR><SUP>6 </SUP>Senga, yolg'iz Senga qarshi gunoh qilganman, Sening oldingda qabihliklarga qo'l urganman, Shu bois hukm qilganingda Sen barhaqsan, Aybimni fosh etganingda doimo to'g'ri bo'lib chiqasan. 
 
 <BR><SUP>7 </SUP> Mana, gunohkor bo'lib tug'ilganman, Onam qornidayoq gunohkor edim. 
 <BR><SUP>8 </SUP>Biroq Sen samimiy, pok qalbni istaysan, Asl donolikni O'zing menga o'rgatgin. 
 <BR><SUP>9 </SUP>Pokla meni issop o'ti ila, toza bo'layin, Yuvgin meni, qordan ham oq bo'layin. 
 <BR><SUP>10 </SUP>Yana eshitay shodlik, quvonch xabarin, Sen ezgan suyaklarim yana quvonsin. 
 <BR><SUP>11 </SUP>Gunohlarimdan chetga ol ko'zlaringni, Olib tashla ayblarimni. 
 
 <BR><SUP>12 </SUP> Ey Xudo, menda toza yurak yaratgin, Sodiq qalbni menga yana bir bor bergin. 
 <BR><SUP>13 </SUP>Huzuringdan meni uloqtirib tashlama, Muqaddas Ruhingni mendan olma. 
 <BR><SUP>14 </SUP>Najoting shodligini menga qaytargin, Itoat etishga menda istak uyg'otgin. 
 
 <BR><SUP>15 </SUP> Shunda itoatsizlarga Sening yo'llaringni o'rgataman, Gunohkorlar qaytib keladilar Senga. 
 <BR><SUP>16 </SUP>Qon to'kkanim uchun kechir meni, ey Xudo, Najot berganingni sevinch ila kuylar tilim, Ey najotkorim Xudo! 
 
 <BR><SUP>17 </SUP> Lablarimni ochgin, ey Rabbiy, Og'zim Seni madh aylasin. 
 <BR><SUP>18 </SUP>Qurbonlikni Sen xohlamaysan, Qurbonlik kuydirganimda ham Sen xush ko'rmagan bo'larding. 
 <BR><SUP>19 </SUP>Senga maÊ¼qul qurbonligim ezilgan ruhdir, Ezilgan, tavba qilgan yurakni Sen rad etmaysan, ey Xudo. 
 
 <BR><SUP>20 </SUP> Lutfu karaming bilan Quddusni yashnatgin, Sion shahri devorlarini qaytadan qurgin. 
 <BR><SUP>21 </SUP>Shunda munosib qurbonliklar keltiriladi, Kuydiriladigan qurbonliklar Seni mamnun qiladi, Qurbongohingda buqalar nazr qilinadi. 
 
 
<BR><BR><A NAME="51"><H1>51</H1>
<BR><SUP>1 </SUP>
Ijrochilar rahbariga. Edomlik Doyeg Shoulning oldiga borib: "Dovud Oximalekning uyidaâ, deb xabar bergandan keyin, Dovudning aytgan qasidasi. 
 <BR><SUP>2 </SUP>
Ijrochilar rahbariga. Edomlik Doyeg Shoulning oldiga borib: "Dovud Oximalekning uyidaâ, deb xabar bergandan keyin, Dovudning aytgan qasidasi. 
 <BR><SUP>3 </SUP> Nechun maqtanasan yovuzliging ila, ey zo'ravon?! Xudoning sodiqligi doim men bilan, axir! 
 <BR><SUP>4 </SUP>Balo keltiraman, deya reja qilasan, O'tkir ustaraga o'xshaydi tiling. Aldashga sen mohirsan. 
 <BR><SUP>5 </SUP>Ezgulikdan ko'ra, yovuzlikni yoqtirasan, Haqiqatni so'ylashdan ko'ra, yolg'onni afzal bilasan. 
 <BR><SUP>6 </SUP>Halok qiladigan so'zlarni yaxshi ko'rasan, Yolg'onchi tilni sevasan. 
 
 <BR><SUP>7 </SUP> Xudo esa seni to abad halok qiladi, Seni ushlab, chodiringdan tortib chiqaradi, Tiriklar yurtidan yo'q qilib tashlaydi. 
 
 <BR><SUP>8 </SUP> Solihlar buni ko'rib, qo'rqadi, Fosiqning ustidan kuladi: 
 <BR><SUP>9 </SUP>"Qarang, o'sha odam Xudoni panohim deb bilmadi, Mo'l-ko'l boyligiga umid bog'ladi, Boshqalarni qirish tufayli kuchaydi.â 
 
 <BR><SUP>10 </SUP> Men-chi, o'xshayman Xudoning uyidagi Ko'm-ko'k zaytun daraxtiga. Xudoning sodiq sevgisiga Men to abad umidimni bog'layman. 
 
 <BR><SUP>11 </SUP> Ey Xudo, Sening hamma qilganlaring uchun Senga to abad shukur aytaman. Taqvodorlaringning huzurida Senga umid bog'layman, Axir, O'zing yaxshisan! 
 
 
<BR><BR><A NAME="52"><H1>52</H1>
<BR><SUP>1 </SUP>
Ijrochilar rahbariga. "Qayg'u-alamâ kuyiga aytiladigan Dovud qasidasi. 
 <BR><SUP>2 </SUP> Ahmoqlar o'z ko'nglida: "Xudo yo'qâ, deydilar. Ular yaramaslardir, qilmishi jirkanch ishlardir, Yaxshilik qiluvchi biron zot yo'qdir. 
 
 <BR><SUP>3 </SUP> "Idrokli biron zot bormikan? Bormikan Menga yuz burgan?â deya Insonga Xudo samodan boqar. 
 <BR><SUP>4 </SUP>Hammasi yo'ldan ozgan, birday buzilgan, Yaxshilik qiluvchi bir kimsa yo'qdir, Hatto bironta ham yo'q! 
 
 <BR><SUP>5 </SUP> Ular idroksiz, badkirdor, Xalqimni bir luqma nonday yeb yuboradi, Hech qachon Xudoga sajda qilmaydi. 
 <BR><SUP>6 </SUP>Ana, bosayotir ularni qattiq vahima, Bunaqasini ilgari ko'rmagan ular. Xudo sochib tashlar g'animlaringning suyaklarini. Axir, Xudo rad etgan ularni! Shu bois, ey Isroil, sen ularni sharmanda qilgansan. 
 
 <BR><SUP>7 </SUP> Eh, Quddusdan Isroilga najot kelsaydi! Xudo O'z xalqini yana farovonlikka erishtirsaydi, Shunda Yoqb nasli shod bo'lgay, Isroil sevingay! 
 
 
<BR><BR><A NAME="53"><H1>53</H1>
<BR><SUP>1 </SUP>
Ijrochilar rahbariga. Zifliklar Shoulning oldiga borib: "Dovud xalqimiz orasida yashirinib yuribdiâ, deb xabar berganlaridan keyin, Dovudning aytgan qasidasi. Torli asboblar jo'rligida aytiladi. 
 <BR><SUP>2 </SUP>
Ijrochilar rahbariga. Zifliklar Shoulning oldiga borib: "Dovud xalqimiz orasida yashirinib yuribdiâ, deb xabar berganlaridan keyin, Dovudning aytgan qasidasi. Torli asboblar jo'rligida aytiladi. 
 <BR><SUP>3 </SUP> Ey Xudo! Buyuk qudrating ila meni qutqargin! Kuch-quvvating ila menga adolatli hukm chiqargin! 
 <BR><SUP>4 </SUP>Ey Xudo, eshitgin iltijoimni, Tinglagin aytganlarimni! 
 <BR><SUP>5 </SUP>Begonalar qarshi qo'zg'aldi menga, Zo'ravonlar qasd qilmoqchi jonimga, Ular Seni pisand qilmaydilar. 
 
 <BR><SUP>6 </SUP> Ey Xudo, menga madad berasan, Ey Rabbiy, mening jonimni asraysan. 
 <BR><SUP>7 </SUP>Dushmanlarimning qabihliklari o'z boshiga kelsin, Sen sodiqsan, ularni qirib tashlagin! 
 
 <BR><SUP>8 </SUP> Shod bo'lib, Senga qurbonlik keltiraman, O'zing yaxshisan, ey Egam, Senga shukur aytaman! 
 <BR><SUP>9 </SUP>Saqlading har qanday kulfatdan meni, Ko'zlarim ko'rdi dushmanlarim mag'lubiyatini. 
 
 
<BR><BR><A NAME="54"><H1>54</H1>
<BR><SUP>1 </SUP>
Ijrochilar rahbariga. Torli asboblar jo'rligida aytiladigan Dovud qasidasi. 
 <BR><SUP>2 </SUP> Ibodatimga quloq sol, ey Xudo, Iltijoimni eÊ¼tiborsiz qoldirma. 
 <BR><SUP>3 </SUP>Eshit meni, javob ber, Dushmanlarim dag'dag'asi, fosiqlarning siquvi Boshimga g'am-kulfat keltiradi. Ular g'azablanib, mendan nafratlanadi. Eh, o'ylarim qiynaydi meni, G'am-tashvishlar qattiq ezadi. 
 
 <BR><SUP>4 </SUP>Eshit meni, javob ber, Dushmanlarim dag'dag'asi, fosiqlarning siquvi Boshimga g'am-kulfat keltiradi. Ular g'azablanib, mendan nafratlanadi. Eh, o'ylarim qiynaydi meni, G'am-tashvishlar qattiq ezadi. 
 
 <BR><SUP>5 </SUP> Yuragim hasratga to'ladir, O'lim vahimasi meni bosib keladir. 
 <BR><SUP>6 </SUP>Qo'rquv, titroq menga kelmoqda, Dahshat meni ezib bormoqda. 
 <BR><SUP>7 </SUP>"Qaniydi kaptar kabi, qanotim bo'lsaâ, dedim, "Uchib ketib, orom olgan bo'lardim. 
 <BR><SUP>8 </SUP>Haqiqatan, uzoqlarga uchib qutulardim, Sahroda makon qilgan bo'lardim. 
 <BR><SUP>9 </SUP>Quturgan shamolu bo'rondan qochib, O'zimga boshpana topgani shoshilgan bo'lardim.â 
 
 <BR><SUP>10 </SUP> Ey Rabbiy, dushmanlarimni chalg'it, Ularning gaplarini chalkashtir. Shaharda zo'ravonlik, janjalni ko'rib turibman. 
 <BR><SUP>11 </SUP>Fosiqlar kecha-kunduz shahar devori ustida izg'iydi, Yovuzlik, vahima shahar ichida yuz bermoqda. 
 <BR><SUP>12 </SUP>Shaharning o'rtasida buzg'unchilik, Ko'chalaridan zulm va hiyla arimaydi. 
 
 <BR><SUP>13 </SUP> G'animlarim meni haqorat qilganda edi, Bunga bardoshim yetgan bo'lardi. Dushmanim o'zini mendan yuqori qo'yganda edi, Undan yashiringan bo'lardim. 
 <BR><SUP>14 </SUP>Ammo u mening tengim-ku, Yaqin do'stim hamda hamrohim-ku. 
 <BR><SUP>15 </SUP>U bilan dilkash do'st edik, Ey Xudo, Sening uyingdagi yig'inda birga yurardik. 
 <BR><SUP>16 </SUP>Uylari, yuraklari fosiqlikka to'la bo'lgani uchun G'animlarim o'limga ro'baro' bo'lsin, Tiriklayin o'liklar diyoriga tushsin. 
 
 <BR><SUP>17 </SUP> Men iltijo qilaman Xudoga, Najot beradi Egam menga. 
 <BR><SUP>18 </SUP>Oqshom, sahar hamda kunduz Dardu fig'onlarimni aytaman. Egam mening ovozimni eshitadi. 
 <BR><SUP>19 </SUP>Garchi menga qarshilar ko'p bo'lsa ham, Birorta ham zarar yetkazmay Meni janglardan qutqaradi. 
 <BR><SUP>20 </SUP>Azaldan taxtda o'tirgan Xudo Menga quloq tutib, Dushmanlarimni mag'lub qiladi. Axir, ular o'z yo'lidan qaytmadilar, Xudodan ular qo'rqmadilar. 
 
 <BR><SUP>21 </SUP> Hamrohim o'z do'stiga qarshi qo'lini ko'tardi, Men bilan qilgan ahdiga u xiyonat qildi. 
 <BR><SUP>22 </SUP>Uning og'zidan bol tomadi, Yuragi esa adovatga to'la. So'zlari moydan ham yoqimli, Aslida qindan chiqqan qilichdaydir. 
 
 <BR><SUP>23 </SUP> Tashvishlaringni Egamizga topshirgin, U senga tayanch bo'ladi. Egamiz hech qachon solihning yiqilishiga yo'l qo'ymaydi. 
 
 <BR><SUP>24 </SUP> Ey Xudo, fosiqlarni Sen O'liklar diyoriga uloqtirasan. Qonxo'r, xoin kimsalar aslo Umrining yarmisini ham yashamaydi. Men esa Senga umid bog'layman. 
 
 
<BR><BR><A NAME="55"><H1>55</H1>
<BR><SUP>1 </SUP>
Ijrochilar rahbariga. Filist xalqi Dovudni Gat shahrida tutib olgandan keyin, uning aytgan qo'shig'i. "Uzoqdagi jim kabutarâ kuyiga aytiladi. 
 <BR><SUP>2 </SUP> Shafqat qil menga, ey Xudo, Odamlar meni taÊ¼qib qilmoqda, G'animlarim kun bo'yi meni ezmoqda. 
 <BR><SUP>3 </SUP>Bo'htonchilar kun bo'yi meni taÊ¼qib qiladi, Ko'plari menga hujum qiladi, ey Xudoyi Taolo! 
 <BR><SUP>4 </SUP>Qo'rqqanimda Senga umid bog'layman. 
 <BR><SUP>5 </SUP>Ey Xudo, kalomingni madh etaman, Sendan umid qilaman, qo'rqmayman, Bandang menga ne qila oladi?! 
 
 <BR><SUP>6 </SUP> G'animlarim har doim gapimni buzib ko'rsatadi, Menga zarar yetkazmoq uchun fitnalar qiladi. 
 <BR><SUP>7 </SUP>Yovuz niyatda ortimdan pisib keladi, Har bir qadamimni o'lchab yuradi, Ular hayotimga chek qo'yishni istaydi. 
 <BR><SUP>8 </SUP>Jinoyatlari uchun ularni uloqtir, Ey Xudo, g'azabing ila ularni yerga ur! 
 
 <BR><SUP>9 </SUP> Sen qayg'ularimni hisobga olgansan, Ko'z yoshlarimni idishingga solib yig'ib qo'ygin. Axir, ularning har biri kitobingda yozilgan-ku! 
 <BR><SUP>10 </SUP>Senga iltijo qilgan kunim Dushmanlarim ortga chekinadi. Ha, bilaman, Sen men tomonda. 
 <BR><SUP>11 </SUP>Ey Xudo, kalomingni madh etaman, Ha, Egam, Sening kalomingni men madh etaman. 
 <BR><SUP>12 </SUP>Sendan umid qilaman, qo'rqmayman, Bandang menga ne qila oladi?! 
 
 <BR><SUP>13 </SUP> Ey Xudo, Senga bergan ontimni bajarmog'im shart, Shukrona nazrlarimni Senga atayman. 
 <BR><SUP>14 </SUP>Jonimni o'limdan qutqarib qolding, Oyog'imni qoqilishdan saqlading. Shu bois, ey Xudo, Sening oldingda, Hayot nurida yuraman. 
 
 
<BR><BR><A NAME="56"><H1>56</H1>
<BR><SUP>1 </SUP>
Ijrochilar rahbariga. Dovudning Shouldan qochib yurgan paytda g'orda yashirinib qutulganidan keyin aytgan qo'shig'i. "Xarob etmaâ kuyiga aytiladi. 
 <BR><SUP>2 </SUP> Ey Xudo, rahm qilgin menga, rahm qil, Mening jonim Senda panoh topadi. Halokatli ofatlar o'tib ketguncha Men qanotlaring soyasida panoh topaman. 
 
 <BR><SUP>3 </SUP> Yolvoraman Xudoyi Taologa, Men uchun qasos oluvchi Xudoga. 
 <BR><SUP>4 </SUP>Samodan najot yuborib, U meni qutqaradi, Meni toptaydiganlarni sharmanda qiladi. Xudo O'z sevgiyu sadoqatini yuboradi. 
 
 <BR><SUP>5 </SUP> Men odamxo'r sherlar orasida yotgandayman. Ularning tishlari nayzayu o'q kabidir, Ularning tillari keskir qilichdaydir. 
 
 <BR><SUP>6 </SUP> Ey Xudo, falakdan ham yuqorida yuksalaver! Shuhrating butun zamin uzra yoyilsin. 
 
 <BR><SUP>7 </SUP> Dushmanlarim oyoqlarimga tuzoq qo'ygan, Qayg'u-kulfatdan ruhim cho'kkan. Ular so'qmoqlarimda chuqur qazidi, O'zlari qazigan chuqurga o'zlari quladi. 
 
 <BR><SUP>8 </SUP> Ey Xudo, yuragim Senga sodiq, Ha, yuragim Senga sodiqdir! Seni kuylab, qo'shiq aytaman. 
 <BR><SUP>9 </SUP>Uyg'ongin, ey jonim! Uyg'on, ey arfa, lira! Tongni ham men uyg'otaman! 
 <BR><SUP>10 </SUP>Ey Rabbiy, xalqlar orasida Senga shukrona aytaman, Ellar orasida Senga hamdu sano kuylayman. 
 <BR><SUP>11 </SUP>Sodiq sevging samolarday yuksakdir, Sadoqating bulutlarga cho'zilgandir. 
 
 <BR><SUP>12 </SUP> Ey Xudo, falakdan ham yuqorida yuksalaver! Shuhrating butun zamin uzra yoyilsin. 
 
 
<BR><BR><A NAME="57"><H1>57</H1>
<BR><SUP>1 </SUP>
Ijrochilar rahbariga. "Xarob etmaâ kuyiga aytiladigan Dovud qo'shig'i. 
 <BR><SUP>2 </SUP> Ey hukmdorlar! Nahot siz adolatli qaror chiqarasiz?! Nahot sizlar to'g'rilik ila xalqlarni hukm qilasiz?! 
 <BR><SUP>3 </SUP>Yo'q, axir, yuraklaringiz adolatsizlikka to'la-ku! Yer yuzida qo'llaringiz zo'ravonlikni taqsimlaydi-ku! 
 <BR><SUP>4 </SUP>Fosiqlar onasining qornidayoq adashadi, Yolg'onchilar tug'ilishdanoq yo'ldan ozadi. 
 <BR><SUP>5 </SUP>Ularning zahri ilonning zahriga o'xshaydi. Kar ilonday quloq solishni ular istamaydi. 
 <BR><SUP>6 </SUP>Ilon o'ynatuvchining kuyini ular eshitmaydi, Uning mahorat bilan chalgan kuyiga beparvo. 
 
 <BR><SUP>7 </SUP> Sindir ularning tishlarini, ey Xudo, Sug'urib ol sherlarning qoziq tishlarini, ey Egam! 
 <BR><SUP>8 </SUP>Ular oqar suvday yo'q bo'lib ketsin, Ularning o'qlari nishonga tegmaydigan bo'lsin. 
 <BR><SUP>9 </SUP>Balchiqqa botib ketgan shilliq qurtday bo'lsin, Onasi qornidan o'lik tug'ilib, Hech qachon quyosh ko'rmagan chaqaloqday bo'lsin. 
 <BR><SUP>10 </SUP>Yonayotgan tikan qozonni tez qizdirganday Fosiqni shunchalik tez supurib yo'q qilgin. 
 
 <BR><SUP>11 </SUP> Fosiqdan o'ch olinganda, solih sevinadi, Ularning qonida solih oyoqlarini yuvadi. 
 <BR><SUP>12 </SUP>Odamlar aytar: "Shubhasiz, solihga mukofot bordir, Yer yuzida hukm qiluvchi Xudo albatta bordir.â 
 
 
<BR><BR><A NAME="58"><H1>58</H1>
<BR><SUP>1 </SUP>
Ijrochilar rahbariga. Shoul Dovudni o'ldirish uchun uning uyini kuzatishga kishi yuborgandan keyin, Dovudning aytgan qo'shig'i. "Xarob etmaâ kuyiga aytiladi. 
 <BR><SUP>2 </SUP> G'animlarimdan meni qutqar, ey Xudoyim, Menga qarshi turganlardan himoya qil meni. 
 <BR><SUP>3 </SUP>Badkirdorlardan qutqargin meni, Qonxo'rlardan saqlagin meni. 
 
 <BR><SUP>4 </SUP> Qara, ular meni poylab yotarlar, Zolimlar menga qarshi fitna qilarlar, Garchi aybu gunohim bo'lmasa-da, ey Egam, 
 <BR><SUP>5 </SUP>Garchi men haqsizlik qilmasam-da, Ular menga qarshi hujum qilmoqqa tayyor. Qo'zg'al O'zing, ahvolimni ko'r, kel yordamga. 
 <BR><SUP>6 </SUP>Ey Isroil xalqining Xudosi, Ey Parvardigori Olam - Egam, Qani, bo'l, barcha xalqlarni jazolagin, Yovuz sotqinlarga shafqat qilmagin. 
 
 <BR><SUP>7 </SUP> G'animlarim har kuni oqshomda qaytib keladi, Itlarday uvullab, shahar izg'iydi. 
 <BR><SUP>8 </SUP>Qara, og'izlaridan qusuq chiqadi, Tillaridan zahar so'zlar chiqadi, "Kim ham bizni eshitardiâ, deya o'ylaydi. 
 
 <BR><SUP>9 </SUP> Ular ustidan Sen kulasan, ey Egam, Hamma xalqlarni Sen masxaralaysan. 
 <BR><SUP>10 </SUP>Senga intizorman, ey Qudratim, Sen mening qalÊ¼amsan, ey Xudo! 
 <BR><SUP>11 </SUP>Sodiq sevging ila, ey Xudoyim, menga madad berasan, Ko'zlarimga dushmanlarim mag'lubiyatini ko'rsatasan. 
 
 <BR><SUP>12 </SUP> Ularni o'ldirma, xalqim bu saboqni unutib qo'yar, Qudrating bilan ularni titrat, Ey qalqonim Rabbiy, ularni ko'tarib ur. 
 <BR><SUP>13 </SUP>Ularning og'zidan chiqqan gunohlar uchun, Lablaridan chiqqan so'zlar uchun O'zlarining takabburligi orqali ilinsin. Ular aytadigan laÊ¼nat, yolg'on uchun 
 <BR><SUP>14 </SUP>G'azabing ila ularni yo'q qilgin, Bitta ham qoldirmay qirib tashlagin. Shunda ey Xudo, Yoqb nasli ustidan hukmron ekanliging Yerning to'rt tomonida maÊ¼lum bo'ladi. 
 
 <BR><SUP>15 </SUP> G'animlarim har kuni oqshomda qaytib keladi, Itlarday uvullab, shahar izg'iydi. 
 <BR><SUP>16 </SUP>Ovqat izlab, daydib yuradi, Agar to'ymasalar, irillaydi. 
 
 <BR><SUP>17 </SUP> Men esa Sening qudratingni tarannum etaman, Sodiq sevgingni tongda sevinch ila kuylayman. Sen mening qalÊ¼am bo'lgansan, Kulfatda qolganimda panohimsan. 
 <BR><SUP>18 </SUP>Ey Qudratim, Seni kuylab madh qilaman, Sen, ey Xudo, mening qalÊ¼amsan, Sodiq sevgisini ko'rsatuvchi Xudosan. 
 
 
<BR><BR><A NAME="59"><H1>59</H1>
<BR><SUP>1 </SUP>
Ijrochilar rahbariga. Dovud Oram-Naxrayim va Oram-Zo'vo xalqi bilan urush qilayotgan paytda Yo'ab qaytib kelib, o'n ikki ming Edomlikni Tuz vodiysida o'ldirgandan keyin, Dovudning aytgan qo'shig'i. "Nilufar gul shahodatiâ kuyiga aytiladi. TaÊ¼lim uchun. 
 <BR><SUP>2 </SUP>
Ijrochilar rahbariga. Dovud Oram-Naxrayim va Oram-Zo'vo xalqi bilan urush qilayotgan paytda Yo'ab qaytib kelib, o'n ikki ming Edomlikni Tuz vodiysida o'ldirgandan keyin, Dovudning aytgan qo'shig'i. "Nilufar gul shahodatiâ kuyiga aytiladi. TaÊ¼lim uchun. 
 <BR><SUP>3 </SUP> Ey Xudo, bizni tark etding, Mudofaamizni yorib o'tding, Bizdan g'azablanding, Endi bizni oldingi holimizga qaytargin! 
 <BR><SUP>4 </SUP>Yerni silkitding, yoriqlar ochding, Yoriqlarni tuzatgin, yer tebranmoqda. 
 <BR><SUP>5 </SUP>Xalqingga ko'p azoblar berding, Gandiraklab yursin deb, ichgani sharob berding. 
 
 <BR><SUP>6 </SUP> Ular kamon o'qlaridan yashirinib olsin deya, O'zingdan qo'rqqanlarga ishora berib, bayroq ko'rsatasan. 
 <BR><SUP>7 </SUP>O'ng qo'ling ila g'alaba ato qilgin, Iltijoimizga javob bergin, Suyukli bandalaring najot topsin. 
 
 <BR><SUP>8 </SUP> Ey Xudo, O'z muqaddas makoningdan vaÊ¼da bergansan: "Shodlanib, Shakamni bo'lib tashlayman, Suxot vodiysini taqsimlab beraman. 
 <BR><SUP>9 </SUP>Gilad Menikidir, Manashe Menikidir, Efrayim dubulg'amdir, Yahudo saltanat hassamdir. 
 <BR><SUP>10 </SUP>Mo'ab Mening qo'lyuvgichimdir, Edom uzra chorig'imni otaman, Olqishlang Meni, ey Filistlar!â 
 
 <BR><SUP>11 </SUP> Ey Xudo, qaniydi mustahkam shaharga meni olib borsalar, Edomga meni boshlab borsalar. 
 <BR><SUP>12 </SUP>Axir, bizni O'zing rad etding-ku! Lashkarimizga yo'lboshchilik qilmayapsan-ku endi! 
 <BR><SUP>13 </SUP>Dushmandan qutqarib, bizga yordam ber, Insonning yordami butunlay behuda. 
 <BR><SUP>14 </SUP>Ey Xudo, Sen bilan biz g'olib bo'lamiz, Dushmanlarimizni Sen yanchib tashlaysan. 
 
 
<BR><BR><A NAME="60"><H1>60</H1>
<BR><SUP>1 </SUP>
Ijrochilar rahbariga. Torli asboblar jo'rligida aytiladigan Dovud sanosi. 
 <BR><SUP>2 </SUP> Eshitgin, ey Xudo, ohu nolamni, Tinglagin mening ibodatimni. 
 <BR><SUP>3 </SUP>Yerning u chetidan Senga yolvoraman, Yuragim qon bo'lganda, Seni chaqiraman. Yetib bo'lmas baland qoyaga meni olib chiqqin. 
 <BR><SUP>4 </SUP>Sen mening panohim bo'lgandirsan, Dushmanimga qarshi mustahkam minorasan. 
 
 <BR><SUP>5 </SUP> Chodiringda to abad maskan qilay, Qanotlaring soyasida panoh topay. 
 <BR><SUP>6 </SUP>Axir, ey Xudo, ontimni eshitgansan, Nomingdan qo'rqqanlarning mulkidan menga ato qilgansan. 
 
 <BR><SUP>7 </SUP> Shohning umrini uzaytirgin, Nasllar osha hayotini davom ettirgin. 
 <BR><SUP>8 </SUP>Ey Xudo, u to abad huzuringda taxtda o'tirsin, Sevging, sadoqating ila uni himoya qilgin. 
 
 <BR><SUP>9 </SUP> Shunda Senga har doim hamdu sano kuylayman, Bergan ontimni har kuni ado etaman. 
 
 
<BR><BR><A NAME="61"><H1>61</H1>
<BR><SUP>1 </SUP>
Ijrochilar rahbari Yodutunga. Dovud sanosi. 
 <BR><SUP>2 </SUP> Jonim yolg'iz Xudoga muntazirdir, Najot menga Xudodan keladi. 
 <BR><SUP>3 </SUP>Ha, Uning O'zi suyangan qoyam, najotimdir. QalÊ¼am Udir, shu bois aslo qoqilmasman. 
 
 <BR><SUP>4 </SUP> Ey dushmanlar, qachongacha meni turtasizlar?! Liqillab turgan chetan devorga, Qiyshaygan devorga hujum qilganday Hammangiz menga yopishaverasizlarmi?! 
 <BR><SUP>5 </SUP>Sizning rejangiz obro'yimni to'kishdir. Yolg'on-yashiq gaplardan zavq olasiz, Og'zingiz bilan duo qilasiz, Ichingizda esa laÊ¼nat o'qiysiz. 
 
 <BR><SUP>6 </SUP> Ey jonim, yolg'iz Xudoga muntazir bo'lgin, Umidim manbai Uning O'zidir. 
 <BR><SUP>7 </SUP>Yolg'iz Xudodir suyangan qoyam, najotim, QalÊ¼am Udir, shu bois qoqilmasman. 
 <BR><SUP>8 </SUP>Najotimu sharafim Xudodan kelar, Qudratli qoyamu panohim Udir. 
 
 <BR><SUP>9 </SUP> Ey xalqim, umid qil Xudodan, Yuragingni ochgin doimo Unga, Bizning panohimiz Xudodir. 
 
 <BR><SUP>10 </SUP> Inson zoti bir nafasdir, Ha, inson zoti yolg'ondir! Agar tarozida tortib ko'rilsa, Hammasi birga havodan ham yengil chiqadi. Ularning aslo vazni yo'qdir. 
 <BR><SUP>11 </SUP>Yulg'ichlikka ishonib qolma, Talonchilikka behuda umid qilma, Mabodo boyliging ko'payib qolsa, Boyligingga ko'ngil bog'lama. 
 
 <BR><SUP>12 </SUP> Ey Xudo, Sen menga bir narsa aytding, Shu ikki narsa haqida menga gapirding: Sen qudratli Xudosan. 
 <BR><SUP>13 </SUP>Ey Rabbiy, Sening sevging cheksizdir. Shu bois Sen har bir insonni Qilgan ishlariga ko'ra, mukofotlaysan. 
 
 
<BR><BR><A NAME="62"><H1>62</H1>
<BR><SUP>1 </SUP>
Dovud Yahudo cho'lida bo'lgandan keyin, uning aytgan sanosi. 
 <BR><SUP>2 </SUP> Ey Xudo, mening Xudoyimsan, intilaman Senga, Quruq, toliqqan suvsiz tuproqday Jonim tashnadir Senga, Vujudim orzumanddir Senga. 
 <BR><SUP>3 </SUP>Muqaddas maskaningda Senga nigoh tashladim, Qudratingni, shuhratingni ko'rdim. 
 <BR><SUP>4 </SUP>Hayotdan afzal Sening sevging, Tilimdan tushmas Senga madhiya. 
 <BR><SUP>5 </SUP>Bir umr Seni olqishlayman, Qo'llarimni ko'tarib, Senga sajda qilaman. 
 <BR><SUP>6 </SUP>Ilik bilan yog' yeganday jonim mamnun bo'ladi, Shodiyona qo'shiqlar ila Seni madh qilaman. 
 
 <BR><SUP>7 </SUP> O'rnimda yotib ham, Seni eslayman, Seni o'ylab, tunni qarshi olaman. 
 <BR><SUP>8 </SUP>O'zing mening madadkorim bo'lding, Qanotlaring soyasida sevinch ila kuylayman. 
 <BR><SUP>9 </SUP>Sening ortingdan qolmay ergashaman, O'ng qo'ling meni mahkam tutadi. 
 
 <BR><SUP>10 </SUP> Jonimning payiga tushganlar Yerning qaÊ¼riga tushib yo'q bo'lib ketadi. 
 <BR><SUP>11 </SUP>Ular qilichning damiga yo'liqadi, Chiyabo'rilarga yem bo'ladi. 
 
 <BR><SUP>12 </SUP> Shoh esa Xudodan sevinch topadi, Xudo nomi bilan ont ichganlar Uni madh qiladi, Yolg'onchilarning og'zi esa yopiladi. 
 
 
<BR><BR><A NAME="63"><H1>63</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Ey Xudo, ovozimni eshitgin iltijo qilganimda, Hayotimni dushman vahimasidan qutqargin. 
 <BR><SUP>3 </SUP>Fosiqning fitnasidan meni yashirgin, Badkirdorlar to'dasidan himoya qilgin. 
 <BR><SUP>4 </SUP>Ular tillarini shamshirday qayraydi, Nishonga olib, zaharli so'zlarini o'qday otadi. 
 <BR><SUP>5 </SUP>Aybsiz odamni pistirmadan turib otadi, Hech qo'rqmay, birdaniga unga o'q uzadi. 
 <BR><SUP>6 </SUP>Bir-birining qabih rejalarin qo'llab-quvvatlaydi, Yashirincha tuzoq qo'yishga til biriktiradi, "Buni kim ham ko'rardiâ, deb o'ylaydi. 
 <BR><SUP>7 </SUP>Ular adolatsizlikni qasd qiladi: "Ajoyib reja tuzdik, Niyatimizni hech kim bilmaydiâ, deb aytadi. 
 
 <BR><SUP>8 </SUP> Xudo esa fosiqlarga o'q uzadi, To'satdan ular yaralanadi. 
 <BR><SUP>9 </SUP>Ularning tili o'zlarining boshini yeydi, Ularni ko'rganlar qaltirab ketadi. 
 <BR><SUP>10 </SUP>Jamiki odamzod qo'rqib qoladi, Xudoning ishlarini ular eÊ¼lon qiladi, Xudoning qilganlari haqida o'ylab ko'radi. 
 
 <BR><SUP>11 </SUP> Solihlar Egamiz tufayli sevinsin! Solihlar Unda panoh topsin, Hamma pokdil insonlar Uni madh etsin. 
 
 
<BR><BR><A NAME="64"><H1>64</H1>
<BR><SUP>1 </SUP>
Ijrochilar rahbariga. Dovud sanosi. Qo'shiq. 
 <BR><SUP>2 </SUP> Ey Quddusdagi Xudo, Sen loyiqsan hamdu sanoga, Senga bergan ontimizni bajo qilamiz. 
 <BR><SUP>3 </SUP>Sensan ibodatlarga javob berguvchi, Jamiki odamzod Senga keladi. 
 <BR><SUP>4 </SUP>Gunoh ustimizdan tantana qilgan, Sen esa kechirasan gunohlarimizni. 
 <BR><SUP>5 </SUP>Qutlug' hovlimda yashasin deya, Sen O'zing tanlab, olib kelgan inson Naqadar baxtlidir! Uyingning, muqaddas MaÊ¼badingning NeÊ¼matlaridan biz bahramand bo'lamiz. 
 
 <BR><SUP>6 </SUP> G'aroyib ishlar ko'rsatib, G'alaba ila bizga javob berasan, Ey najotkorimiz Xudo! Yerning to'rt tomonining, Hamda eng uzoq dengizlarning umidi Sensan. 
 <BR><SUP>7 </SUP>Kuch bilan O'zingni qurollantirgansan, Qudrating ila tog'larni joylashtirgansan. 
 <BR><SUP>8 </SUP>Dengizlar hayqirig'ini bostirasan, To'lqinlar shovqinini tinchitasan. Xalqlar shovqin-suroniga barham berasan. 
 <BR><SUP>9 </SUP>Dunyoning u chetida yashovchilar Mo'jizalaringdan qo'rquvga tushadi. Sharqdan g'arbgacha xalqlar Sening ishlaringni sevinch ila kuylaydi. 
 
 <BR><SUP>10 </SUP> Zaminni Sen sug'orib parvarishlaysan, Mo'l-ko'l qilib uni boyitasan. Ey Xudo, daryolaring suvi limmo-limdir, Insonlarni don-dun bilan taÊ¼minlashni mo'ljallagansan. 
 <BR><SUP>11 </SUP>Egatlarini qondirib sug'orasan, Baland joylarini O'zing tekislaysan, Yomg'ir bilan tuprog'ini yumshatasan, Hosiliga baraka berasan. 
 <BR><SUP>12 </SUP>Mo'l hosil bilan yilga toj kiygizasan, Aravalaring yurgan yo'llardan boylik oqadi. 
 <BR><SUP>13 </SUP>Cho'l sersuv o'tloqzorlarga aylanadi, Tepaliklar sevinchga burkanadi. 
 <BR><SUP>14 </SUP>Yaylovlar qo'y suruvlari bilan qoplanadi, Vodiylar donlarga to'ladi, Ular sevinchdan hayqirib qo'shiq aytadi. 
 
 
<BR><BR><A NAME="65"><H1>65</H1>
<BR><SUP>1 </SUP> Xudoga shodlik ila hayqiring, Ey yer yuzidagi insonlar! 
 <BR><SUP>2 </SUP>Xudoning ulug'vorligini kuylang! Unga ajoyib hamdu sanolar ayting! 
 <BR><SUP>3 </SUP>Xudoga aytinglar: "Sening ishlaring naqadar g'aroyib! Qudrating buyukligidan Dushmanlaring oldingda titrab tiz cho'kadi. 
 <BR><SUP>4 </SUP>Butun zamin Senga sajda qiladi, Ular Senga hamdu sano aytadi, Ha, O'zingga hamdu sano kuylaydi.â 
 
 <BR><SUP>5 </SUP> Kel! Xudo nima qilganini ko'rgin! Inson manfaati uchun qilgan G'aroyib ishlarini ko'rgin! 
 <BR><SUP>6 </SUP>Xudo dengizni quruq yerga aylantirdi, Ota-bobolarimiz bahrdan yurib o'tdi, U yerda qilgan ishlaridan, Xudo tufayli biz sevinamiz. 
 <BR><SUP>7 </SUP>Qudrati ila to abad hukm suradi, Ko'zlari xalqlarni kuzatib turadi, Unga qarshi isyonchilar qo'zg'almasin. 
 
 <BR><SUP>8 </SUP> Ey xalqlar, Xudoyimizga olqishlar ayting, Uning hamdu sanosi yangrasin. 
 <BR><SUP>9 </SUP>U bizning hayotimizni saqlagan, Oyoqlarimizni toyib ketishdan asragan. 
 
 <BR><SUP>10 </SUP> Ey Xudo, Sen bizni sinading, Kumushni tozalaganday bizni tozalading. 
 <BR><SUP>11 </SUP>Bizni tuzoqqa yo'liqtirding, Yelkamizga og'ir yuk ortding. 
 <BR><SUP>12 </SUP>Aravalarni boshimiz uzra yurgizding, Olov, suvlardan biz kechib o'tdik, Farovonlikka bizni olib kelding. 
 
 <BR><SUP>13 </SUP> Kuydiriladigan qurbonliklar bilan Senga bergan ontimni ado etgani Men Sening uyingga kelaman. 
 <BR><SUP>14 </SUP>Kulfatda qolganimda ont ichgan edim, Tilim vaÊ¼da bergan, og'zim so'ylagan edi. 
 <BR><SUP>15 </SUP>Bo'rdoqilarni kuydirib, Senga qurbonlik qilaman. Qo'chqor, taka, buqalarni keltiraman. Qurbonliklarning hidi samoga yetib boradi. 
 
 <BR><SUP>16 </SUP> Ey Xudodan qo'rqqanlar, kelib eshitinglar, Men uchun U nima qilganin so'zlab berayin. 
 <BR><SUP>17 </SUP>Madad so'rab Xudoga yolvordim, Uning hamdu sanosi hech tilimdan tushmadi. 
 <BR><SUP>18 </SUP>Yuragimda gunohim bo'lsa edi, Meni aslo eshitmas edi Rabbiy. 
 <BR><SUP>19 </SUP>Xudo meni tingladi, Ibodat qilganimda, ovozimni eshitdi. 
 
 <BR><SUP>20 </SUP> Xudoga olqishlar bo'lsin! Ibodatimni U rad qilmadi, Sodiq sevgisini mendan darig' tutmadi. 
 
 
<BR><BR><A NAME="66"><H1>66</H1>
<BR><SUP>1 </SUP>
Ijrochilar rahbariga. Torli asboblar jo'rligida aytiladigan sano. Qo'shiq. 
 <BR><SUP>2 </SUP> Ey Xudo, mehribon bo'lgin, baraka bergin bizga, Yuzing nurini sochgin lutf ila ustimizga, 
 <BR><SUP>3 </SUP>Zaminda maÊ¼lum bo'ladi Sening yo'llaring, Jamiki xalqlar orasida maÊ¼lum bo'ladi Sening najoting. 
 
 <BR><SUP>4 </SUP> Ey Xudo, xalqlar Seni madh qilsin, Jamiki xalqlar Senga hamdu sano aytsin. 
 <BR><SUP>5 </SUP>Xalqlarni Sen odillik ila hukm qilasan, Zamin uzra elatlarga yo'lboshchilik qilasan, Sevinsin xalqlar, shodlanib qo'shiq aytsin. 
 <BR><SUP>6 </SUP>Ey Xudo, xalqlar Seni madh qilsin, Jamiki xalqlar Senga hamdu sano aytsin. 
 
 <BR><SUP>7 </SUP> Yer o'z hosilini bersin, Xudoyimizning O'zi bizga baraka bersin. 
 <BR><SUP>8 </SUP>Ha, Xudo bizga baraka bersin! Yerning to'rt tomonidagi xalqlar Unga tiz cho'ksin. 
 
 
<BR><BR><A NAME="67"><H1>67</H1>
<BR><SUP>1 </SUP>
Ijrochilar rahbariga. Dovud sanosi. Qo'shiq. 
 <BR><SUP>2 </SUP> Qo'zg'alsin Xudo, tarqalib ketsin dushmanlari, Oldidan qochib ketsin Undan nafratlanganlar. 
 <BR><SUP>3 </SUP>Tutunni shamol tarqatgani kabi, Xudo ularni haydab yuborsin. Mum olovda erigani kabi, Xudo oldida fosiq halok bo'lsin. 
 <BR><SUP>4 </SUP>Solihlar esa xursand bo'lsin, Xudo oldida shod bo'lsin, Ular xursandlikka to'lib-toshsin. 
 
 <BR><SUP>5 </SUP> Xudoga hamdu sanolar kuylang, Uning nomini tarannum eting. U bulutlarni minib boradi, Uni ulug'lang. U Egamizdir! Huzurida shodlaning! 
 <BR><SUP>6 </SUP>U Xudodir, makoni muqaddasdir, Yetimlarning otasi, bevalar himoyachisidir. 
 <BR><SUP>7 </SUP>Xudo yolg'izlarni xonadonga joylashtiradi, Asirlarni rohatga, erkinlikka olib chiqadi, Isyonkorlar esa qaqragan yerga ega bo'ladi. 
 
 <BR><SUP>8 </SUP> Ey Xudo, O'z xalqingning oldida borganingda, Sahro bo'ylab yurish qilganingda, Zamin titradi, osmon yomg'irini quydi. 
 <BR><SUP>9 </SUP>Sening huzuringda, ey Sinay tog'ining Xudosi, Sening oldingda, ey Isroil xalqining Xudosi, Zamin titradi, osmon yomg'irini quydi. 
 <BR><SUP>10 </SUP>Sen, ey Xudo, mo'l yomg'ir berding, Toliqqan yeringga qaytadan kuch ato etding. 
 <BR><SUP>11 </SUP>Xalqing o'sha yerda boshpana topdi, Ey Xudo, himmatingdan muhtojlarni bahramand qilding. 
 
 <BR><SUP>12 </SUP> Rabbiydan amr keladi, Ayollarning katta jamoasi xushxabarni eltadi: 
 <BR><SUP>13 </SUP>"Shohlaru lashkarlar shosha-pisha qochdi!â Ha, Isroil ayollari chodirlarda o'ljani bo'lishib oladi! 
 <BR><SUP>14 </SUP>Hatto uyda qolganlar uchun ham Bordir kumush bilan qoplangan kaptar qanotlari, Yaltiroq oltin bilan qoplangan kaptar patlari. 
 <BR><SUP>15 </SUP>Qodir Xudo shohlarni to'zg'itganda, Zalmon tog'iga qor yoqqanday bo'ldi. 
 
 <BR><SUP>16 </SUP> Ey Bashanning tog'i, ulug'vor tog', Ey cho'qqilari ko'p tog', Bashanning tog'i! 
 <BR><SUP>17 </SUP>Ey cho'qqilari ko'p tog'! Xudo makon qilib tanlagan toqqa Nega hasad bilan qaraysan? Egamiz to abad u yerda istiqomat qiladi. 
 
 <BR><SUP>18 </SUP> Xudoning jang aravalari son-sanoqsizdir, Rabbiy Sinaydan muqaddas makoniga keladi. 
 <BR><SUP>19 </SUP>Yuksaklarga chiqdi U, Asirlarni ortidan ergashtirdi. Xalqlardan hadyalar oldi, Hatto gunohkor isyonchilardan ham tuhfalar oldi. Axir, Parvardigor Egamiz u yerda yashaydi! 
 
 <BR><SUP>20 </SUP> Rabbiyga olqishlar bo'lsin, U har kuni og'irligimizni ko'taradi. Xudo bizning najotimizdir. 
 <BR><SUP>21 </SUP>Xudoyimiz - najot berguvchi Xudo, Egamiz Rabbiy o'limdan qutqaradi. 
 
 <BR><SUP>22 </SUP> Xudo shubhasiz dushmanlar boshini yanchadi, Gunoh yo'lidan yurgan odamning Bosh suyaklarini ham ezadi. 
 <BR><SUP>23 </SUP>Rabbiy shunday deydi: "Dushmanlaringni Bashandan qaytarib kelaman, Ularni dengiz tubidan olib kelaman. 
 <BR><SUP>24 </SUP>Oyog'ingni dushmanlaring qoniga botirasan, Itlaring ham dushman qonini yalab, O'z ulushini oladi.â 
 
 <BR><SUP>25 </SUP> Ey Xudo, zafarli karvoning ko'rinmoqda! Xudoyim, mening Shohim, Sening karvoning Muqaddas makoningga borayotgani ko'rinmoqda! 
 <BR><SUP>26 </SUP>Oldinda qo'shiqchilar, orqada sozandalar, Ularning o'rtasida childirma chalgan qizlar kuylar: 
 <BR><SUP>27 </SUP>"Olqishlar ayting Xudoga buyuk jamoa ichra, Hamdu sanolar o'qing Egamizga, Ey Isroilning manbaidan paydo bo'lganlar!â 
 <BR><SUP>28 </SUP>Ularning eng kichigi - Benyamin qabilasi oldinda keladi, Ortidan to'p bo'lib Yahudo shahzodalari keladi, Zabulun, Naftali shahzodalari ularga ergashadi. 
 
 <BR><SUP>29 </SUP> Ey Xudo, ko'rsatgin qudratingni! Ey Xudo, avvalgiday namoyon qil kuchingni! 
 <BR><SUP>30 </SUP>Quddusdagi MaÊ¼bading haqi-hurmati Shohlar Senga hadyalar keltiradi. 
 <BR><SUP>31 </SUP>Misrga, qamishzor orasidagi o'sha yovvoyi hayvonga tanbeh ber, Xalqlarga, o'sha buqalar podasiga, buzoqlariga tanbeh bergin. Senga taÊ¼zim qilib, kumushlarini nazr qilishsin. Urushdan lazzatlanuvchi bu xalqlarni to'zg'itgin. 
 <BR><SUP>32 </SUP>Misrdan bronza keltiriladi, Habashiston Senga qo'llarin cho'zib, ey Xudo, O'lpon to'lashga shoshilib qoladi. 
 
 <BR><SUP>33 </SUP> Xudoni tarannum eting, ey yer yuzi shohliklari, Samolar - azaliy samolar uzra chiqqan, Haybatli ovozi gulduragan Rabbiyga hamdu sanolar kuylang. 
 <BR><SUP>34 </SUP> Xudoni tarannum eting, ey yer yuzi shohliklari, Samolar - azaliy samolar uzra chiqqan, Haybatli ovozi gulduragan Rabbiyga hamdu sanolar kuylang. 
 <BR><SUP>35 </SUP>Hammaga eÊ¼lon qiling Xudoning qudratini, Uning ulug'vorligi Isroil ustidadir, Uning qudrati samolardadir. 
 <BR><SUP>36 </SUP>Xudo qo'rqinchlidir O'zining muqaddas maskanida, Isroil xalqining Xudosi kuch-qudrat berar O'z xalqiga. 
 Xudoga olqishlar bo'lsin! 
 
 
<BR><BR><A NAME="68"><H1>68</H1>
<BR><SUP>1 </SUP>
Ijrochilar rahbariga. "Nilufarâ kuyiga aytiladigan Dovud sanosi. 
 <BR><SUP>2 </SUP> Ey Xudo, meni O'zing qutqar, Suvlar bo'g'zimga qadar ko'mdi. 
 <BR><SUP>3 </SUP>Botqoqqa cho'kib borayotirman, Oyog'imni qo'ygani qattiq yer yo'q. Chuqur suvlarga botib ketdim, Endi to'lqinlar meni yutmoqda. 
 <BR><SUP>4 </SUP>Madad so'rab, sillam quridi, Tomoqlarim qaqrab ketdi, Ey Xudoyim, Seni kutib, ko'z nurim so'ndi. 
 
 <BR><SUP>5 </SUP> Sababsiz mendan nafratlanganlar Boshimdagi sochimdan ham ko'pdir. Ko'pchilik sababsiz menga dushmandir, Ular jonimga qasd qilmoqchilar. Men o'g'irlamagan narsalarni ular, Qaytib ber, deb meni majbur qilmoqdalar. 
 <BR><SUP>6 </SUP>Ey Xudo, aqlsizligimni O'zing bilasan, Ayblarim Sendan aslo yashirin emas. 
 
 <BR><SUP>7 </SUP> Ey Sarvari Olam - Rabbiy, Sendan umid qilganlar Men tufayli uyatga qolmasinlar. Ey Isroil xalqining Xudosi, Senga yuz burganlar Men tufayli sharmanda bo'lmasinlar. 
 <BR><SUP>8 </SUP>Seni deb haqoratga chidadim, Xijolatdan yuzim shuvut. 
 <BR><SUP>9 </SUP>Aka-ukalarimga go'yo begonadayman, Tug'ishganlarim orasida musofirdayman. 
 
 <BR><SUP>10 </SUP> Sening uyingga bo'lgan sevgim ichimni yondirar, Seni haqoratlaganlar meni haqorat qilgan bo'lar. 
 <BR><SUP>11 </SUP>Faryod qilib, ro'za tutganimda, Men masxara bo'ldim. 
 <BR><SUP>12 </SUP>Kulfatda qolib, qanor kiyganimda, Ular ustimdan kuldilar. 
 <BR><SUP>13 </SUP>Shahar darvozasi oldida o'tirganlar Meni g'iybat qilarlar, Mast-alastlar men to'g'rimda qo'shiq aytarlar. 
 
 <BR><SUP>14 </SUP> Men esa, ey Egam, Senga ibodat qilaman. MaÊ¼qul vaqtda, sodiq sevging soyasida, ey Xudo, Ishonchli najoting bilan javob ber menga. 
 <BR><SUP>15 </SUP>Meni qutqargin, botqoqqa botib ketmay, Mendan nafratlanganlardan xalos bo'lay, Meni chuqur suvlardan saqlagin. 
 <BR><SUP>16 </SUP>To'fon meni g'arq qilmasin, Tubsiz suvlar meni yutmasin, Qabr menga og'zin ochmasin. 
 
 <BR><SUP>17 </SUP> Javob ber ibodatimga, ey Egam, Naqadar ezgudir sodiq sevging, Buyuk shafqating ila menga yuz burgin. 
 <BR><SUP>18 </SUP>Men, qulingni jamolingdan bebahra qilma, Kulfatda qolganman, javob ber tezda. 
 <BR><SUP>19 </SUP>Yaqinroq kel, qutqargin meni, Dushmanlarimdan xalos qil meni. 
 
 <BR><SUP>20 </SUP> Haqoratga duchor bo'lganim, Sharmandayu sharmisor bo'lganim O'zingga ravshan. Hamma dushmanlarimni bilasan. 
 <BR><SUP>21 </SUP>Haqoratlar qalbimni yaralab, Tushkunlikka tushirdi. Bir hamdard izladim, hech kim yo'q edi, Tasalli beruvchi izladim-u, topmadim. 
 <BR><SUP>22 </SUP>Ovqatimga ular zahar soldilar, Chanqaganimda menga uzum sirkasi berdilar. 
 
 <BR><SUP>23 </SUP> Dasturxonlari o'zlariga tuzoq bo'lsin, Hamtovoqlari uchun qopqon bo'lsin. 
 <BR><SUP>24 </SUP>Ko'z nurlari so'nsin, ko'rmay qolsin, Bellari to abad bukchayib qolsin. 
 <BR><SUP>25 </SUP>Ular ustiga g'azabingni sochgin, Qahring alanga olib, ularni yutib yuborsin. 
 <BR><SUP>26 </SUP>Ularning makoni tashlandiq bo'lib qolsin, Chodirlarida tirik bir jon qolmasin. 
 <BR><SUP>27 </SUP>Sen urgan insonlarni ular taÊ¼qib qiladi, Sen bergan yara azoblarini ular g'iybat qiladi. 
 <BR><SUP>28 </SUP>Gunohlari ustiga gunoh qo'shgin, Ularni Sen oqlamagin. 
 <BR><SUP>29 </SUP>Nomlari hayot kitobidan o'chirilsin, Solihlar bilan yonma-yon yozilmasin. 
 <BR><SUP>30 </SUP>Men azobda, kulfatda qolganman, Ey Xudo, najoting meni himoya qilsin. 
 
 <BR><SUP>31 </SUP> Nomini kuylab, Xudoni madh qilaman, Shukur aytib, Uni maqtayman. 
 <BR><SUP>32 </SUP>Qurbonlik qilingan buzoqdan, hatto buqadan ko'ra, Hamdlarim Egamni ko'proq mamnun qiladi. 
 <BR><SUP>33 </SUP>Mazlumlar buni ko'rib, sevinsin, Xudoga intilayotganlar dadil bo'lsin. 
 <BR><SUP>34 </SUP>Egamiz muhtojlarni eshitadi, Asir bo'lgan xalqidan nafratlanmaydi. 
 <BR><SUP>35 </SUP>Yeru osmon Egamizni madh aylasin, Dengizlaru ulardagi jonzotlar Uni ulug'lasin. 
 <BR><SUP>36 </SUP>Xudo Quddusga najot beradi, Yahudo shaharlarini qayta tiklaydi, Xalq o'rnashib, u yerni mulk qiladi. 
 <BR><SUP>37 </SUP>Xudo qullarining avlodi u yerni egallaydi, Xudoni sevganlar u yerni maskan qiladi. 
 
 
<BR><BR><A NAME="69"><H1>69</H1>
<BR><SUP>1 </SUP>
Ijrochilar rahbariga. Dovud sanosi. Egamizdan madad so'rab aytgan iltijosi. 
 <BR><SUP>2 </SUP> Ey Xudo, najot ber menga, Kelgin tezda, ey Egam, madad ber menga. 
 <BR><SUP>3 </SUP>Jonimga qasd qilganlar Sharmandayu sharmisor bo'lsin! Halokatimni istaganlar Uyatga qolib, orqaga qaytsin! 
 <BR><SUP>4 </SUP>"Holing qalay endi?!â deb meni masxaralaganlar Sharmanda bo'lib, orqaga qaytsin. 
 
 <BR><SUP>5 </SUP> Senga yuz burganlarning hammasi Sen tufayli sevinch, shodlikka to'lsin. Sening najotingni sevganlar: "Xudo yuksalaversinâ, deb doim aytsin. 
 <BR><SUP>6 </SUP>Eh, men g'arib, bechoraman, Menga yordam berishga shoshil, ey Xudo! Madadkorim, najotkorim O'zingsan, Kechikmagin, ey Egam! 
 
 
<BR><BR><A NAME="70"><H1>70</H1>
<BR><SUP>1 </SUP> Ey Egam, Senda men panoh topaman, Sharmanda bo'lishimga aslo yo'l qo'ymagin. 
 <BR><SUP>2 </SUP>Adolatlisan, meni xalos qil, qutqargin, Quloq tut menga, najot bergin. 
 <BR><SUP>3 </SUP>Mening panoh qoyam bo'lgin, Har doim Senga bora olay. Meni qutqarmoq uchun amr berding. Chindan ham, Sen suyangan qoyamsan, qalÊ¼amsan. 
 
 <BR><SUP>4 </SUP> Ey Xudoyim, fosiqning qo'lidan meni qutqargin, Adolatsiz, zolim odamning iskanjasidan qutqargin. 
 <BR><SUP>5 </SUP>Sen, ey Egam Rabbiy, mening umidimsan, Yoshligimdan Senga umid bog'laganman. 
 <BR><SUP>6 </SUP>Tug'ilganimdan buyon Senga suyandim, Onamning qornidan meni olib chiqqansan, Doimo Senga hamdu sano aytaman. 
 
 <BR><SUP>7 </SUP> Hayotim ko'pchilikka o'rnak bo'ldi, Chunki Sen mening mustahkam panohimsan. 
 <BR><SUP>8 </SUP>Og'zimdan aslo tushmas Senga hamdu sanolar, Kun bo'yi shuhratingni eÊ¼lon qilaman. 
 <BR><SUP>9 </SUP>Keksaygan chog'imda meni tashlab qo'ymagin, Quvvatim ketganda, meni tark etmagin. 
 <BR><SUP>10 </SUP>Axir, dushmanlarim menga qarshi til biriktiradi, Birga fitna qilib, meni o'ldirmoqchi bo'ladi. 
 <BR><SUP>11 </SUP>Dushmanlarim aytar: "Xudo tark etgan uni, Quvinglar, ushlanglar uni, Uni qutqaradigan hech kimsa yo'qdir.â 
 
 <BR><SUP>12 </SUP> Ey Xudo, mendan uzoq ketmagin, Tez kel, ey Xudoyim, menga madad ber! 
 <BR><SUP>13 </SUP>Meni ayblovchilar sharmandalikdan yerga kirib ketsin, Menga zarar yetkazmoqchi bo'lganlar Masxara bo'lsin, badnom bo'lsin. 
 <BR><SUP>14 </SUP>Men esa doimo Senga umid bog'layman, Yanada ko'p hamdu sano aytaman. 
 <BR><SUP>15 </SUP>Menga qilganlaringdan hayratga tushdim, Adolatingni har kimga hikoya qilaveraman, Najotingni kun bo'yi so'ylayveraman. 
 <BR><SUP>16 </SUP>Qudratli ishlaringni madh qilaman, ey Egam Rabbiy, Yolg'iz Sening odilligingni madh qilaman. 
 
 <BR><SUP>17 </SUP> Ey Xudo, yoshligimdan Sen menga taÊ¼lim bergansan, Ajoyib ishlaringni hamon aytib yuraman. 
 <BR><SUP>18 </SUP>Sochlarim oqarib, keksayganimda, Meni tark etmagin, ey Xudo! Kelgusi avlodlarga kuching haqida aytay, Mendan keyin keladiganlarga Qudrating haqida aytib beray. 
 <BR><SUP>19 </SUP>Adolating samolarga yetadi, ey Xudo, Buyuk ishlar qilding Sen, Senga o'xshagan kim bor, ey Xudo?! 
 <BR><SUP>20 </SUP>Duchor qilding meni ko'p kulfat, azoblarga, Meni yana hayotga qaytarasan, Yer ostidan yana meni chiqarib olasan. 
 <BR><SUP>21 </SUP>Shuhratimni yana yuksaltirasan, Menga yana taskin berasan. 
 
 <BR><SUP>22 </SUP> Arfa chalib, Senga hamdu sano aytaman, Sening sadoqatingni kuylayman, ey Xudoyim. Lira chalib, Seni tarannum qilaman, Ey Isroil xalqining Muqaddas Xudosi! 
 <BR><SUP>23 </SUP>Seni madh qilib kuylaganimda, Shodlikdan hayqiraman. Meni Sen qutqargansan. 
 <BR><SUP>24 </SUP>Menga zarar yetkazmoqchi bo'lganlar Sharmandayi sharmisor bo'ldilar. Kun bo'yi tilim adolating haqida so'ylaydi. 
 
 
<BR><BR><A NAME="71"><H1>71</H1>
<BR><SUP>1 </SUP>
Sulaymon sanosi. Ey Xudo, shohga adolatingni bergin, Shoh o'g'liga to'g'ri hukm chiqarishni o'rgatgin. 
 <BR><SUP>2 </SUP>Sening xalqingni u adolat ila hukm etsin, Bechoralarni u to'g'rilik bilan hukm etsin. 
 <BR><SUP>3 </SUP>Tog'lar xalqqa rohat-farog'at olib kelsin, Tepaliklar haqiqat samarasini keltirsin. 
 <BR><SUP>4 </SUP>Shoh xalqning qashshoqlarini himoya qilsin, Bechoralarning bolalariga najot bersin, Zolimlarni ezib tashlasin. 
 <BR><SUP>5 </SUP>Nasllar osha quyoshu oy samoda turganday, Uning umri ham shunchalik uzoq bo'lsin! 
 
 <BR><SUP>6 </SUP> Shohimiz o'xshasin o'rilgan dalaga, Yoqqan huzurbaxsh yomg'irga, Yerni sug'organ sharros yomg'irga. 
 <BR><SUP>7 </SUP>Uning davrida solih yashnasin, Dunyo turguncha mo'l-ko'lchilik bo'lsin. 
 
 <BR><SUP>8 </SUP> U bir dengizdan ikkinchisiga qadar, Furot daryosidan tortib, Yer yuzining to'rt tomoniga hukmronlik qiladi. 
 <BR><SUP>9 </SUP>Shoh oldida cho'l qabilalari tiz cho'ksin, Uning dushmanlari tuproq yalasin. 
 <BR><SUP>10 </SUP>Dengiz ortidagi yurtlarning shohlari, Tarshish shohlari unga o'lpon olib kelsinlar. Shava hamda Savo shohlari Unga hadyalar keltirsinlar. 
 <BR><SUP>11 </SUP>Hamma shohlar unga taÊ¼zim aylasin, Hamma xalqlar unga xizmat qilsin. 
 
 <BR><SUP>12 </SUP> Mazlum nola qilganda, shoh najot beradi, Madadkori yo'q bechorani u qutqaradi. 
 <BR><SUP>13 </SUP>Zaif, bechoraga u shafqat ko'rsatadi, Mazlumlarning hayotini saqlaydi. 
 <BR><SUP>14 </SUP>Mazlumlarni jabr-zulmdan xalos qiladi, Mazlumlar qoni uning nazarida azizdir. 
 
 <BR><SUP>15 </SUP> Shohning umri uzoq bo'lsin! Shavaning oltini uniki bo'lsin, Xalq doimo u uchun ibodat qilsin, Kun bo'yi duo qilib, Xudodan baraka tilasin. 
 <BR><SUP>16 </SUP>Yurtda don mo'l-ko'l bo'lsin, Tepaliklar ustida don boshoqlari chayqalib tursin. Lubnon tog'larida bo'lgani kabi, hosili unumli bo'lsin. Daladagi giyohlar kabi, shaharlari odamga to'lsin. 
 <BR><SUP>17 </SUP>Shohning nomi mangu yashasin, Uning dong'i quyosh turguncha bor bo'lsin, Barcha xalqlar u orqali baraka topsin, Xalqlar uni, baxtiyor, deb aytsin. 
 
 <BR><SUP>18 </SUP> Isroil xalqining Xudosi - Egamizga Olqishlar bo'lsin. Ajoyib ishlar qiladigan yolg'iz Udir. 
 <BR><SUP>19 </SUP>Egamizning ulug'vor nomiga to abad olqishlar bo'lsin, Butun yer yuzi Uning shuhrati bilan to'lsin. 
 Omin! Omin! 
 
 <BR><SUP>20 </SUP> Essay o'g'li Dovudning ibodatlari nihoyasiga yetdi. 
 
 
<BR><BR><A NAME="72"><H1>72</H1>
<BR><SUP>1 </SUP> Haqiqatan ham, Isroil xalqiga, Yuragi pok bo'lganlarga Xudo himmat qilar. 
 <BR><SUP>2 </SUP>Oyoqlarim toyib ketay, dedi, Sal bo'lmasa sirpanib yiqilay, dedim. 
 <BR><SUP>3 </SUP>Fosiqning yashnayotganini ko'rganimda, Takabburlarga hasad qildim. 
 
 <BR><SUP>4 </SUP> Ular og'riq nimaligini bilmaydilar, Tanalari soppa-sog', baquvvat. 
 <BR><SUP>5 </SUP>Boshqalarday ular dard tortmaydilar, Boshqalarday ular azob chekmaydilar. 
 <BR><SUP>6 </SUP>Kiborlik ularning bo'ynidagi marjon bo'ladi, Zo'ravonlikni ular libos qilib kiyib olgan. 
 <BR><SUP>7 </SUP>Ularning ko'zlarini yog' bosib qolgan, Xayollarida ahmoqona niyatlar to'lib-toshgan. 
 <BR><SUP>8 </SUP>Takabburlar masxaralab, xusumat bilan gapiradi, Mag'rurlanib, zulm bilan tahdid qiladi. 
 <BR><SUP>9 </SUP>Fosiqlar og'izlari bilan osmonga daÊ¼vo qiladi, Tillari bilan yer yuzini mulk qilib oladi. 
 <BR><SUP>10 </SUP>Shu bois har kim ularga yuz buradi, Ularning so'zlarini suv kabi ichadi. 
 <BR><SUP>11 </SUP>Yana ular shunday deydilar: "Xudo qanday qilib bila oladi?! Xudoyi Taolo nimani ham bilardi?!â 
 <BR><SUP>12 </SUP>Fosiqlar ana shunaqa! Doimo betashvish boylik orttiradi. 
 <BR><SUP>13 </SUP>Ha, men bekorga yuragimni pok tutgan ekanman-da! Aybsizman, deya bekorga qo'llarimni yuvibman-da! 
 <BR><SUP>14 </SUP>Axir, kun bo'yi azob tortaman, Har kuni ertalab jazo olaman. 
 
 <BR><SUP>15 </SUP> Men ham fosiq gaplarni gapiraverganimda, Sening sodiq farzandlaringga xoinlik qilgan bo'lar edim. 
 <BR><SUP>16 </SUP>Ammo bularni tushunay, desam, Bu ish juda ham mashaqqatli tuyuldi. 
 <BR><SUP>17 </SUP>Xudoning muqaddas maskaniga kirdim, Shundagina fosiqlar qismati ne bo'lishini tushundim. 
 
 <BR><SUP>18 </SUP> Ey Xudo, chindan ham ularni sirpanchiq yerga qo'ygansan, Ularni jarlikka uloqtirib, barbod qilasan. 
 <BR><SUP>19 </SUP>Ular birdan qirilib ketadi, Vahimadan qirilib, yo'q bo'ladi. 
 <BR><SUP>20 </SUP>Ularning hayoti faqat tushdir, Uyg'onganlarida unut bo'ladi. Sen ham qo'zg'alganingda, ey Rabbiy, Ularning hayotiga chek qo'yasan. 
 
 <BR><SUP>21 </SUP> G'amga to'lgan paytlarimda, Yuragimda dard paydo bo'lganda, 
 <BR><SUP>22 </SUP>Men nodon, johil bo'lgan ekanman, Qarshingda ongsiz hayvon kabi bo'lgan ekanman. 
 <BR><SUP>23 </SUP>Shunday bo'lsa ham, doimo Sen bilanman, Sen o'ng qo'limdan ushlagansan. 
 <BR><SUP>24 </SUP>O'gitlaring bilan menga yo'l ko'rsatasan, Oxiri meni shon-shuhrat ila kutib olasan. 
 <BR><SUP>25 </SUP>Sendan boshqa kimim bor samoda?! Sendan o'zgasini istamasman yer yuzida. 
 <BR><SUP>26 </SUP>Ado bo'lishi mumkin tanamu yuragim, Ammo Sen, ey Xudo, qalbimning quvvatisan, Sen to abad barqarorligimsan. 
 
 <BR><SUP>27 </SUP> Sendan uzoq bo'lganlar halok bo'ladi, Qirib tashlaysan Senga sodiq bo'lmaganlarni. 
 <BR><SUP>28 </SUP>Ey Xudo, Senga yaqin bo'lganim esa menga yaxshidir. Ey Egam Rabbiy, Seni panohim qilib oldim, Sening hamma ishlaringni aytib yuraman. 
 
 
<BR><BR><A NAME="73"><H1>73</H1>
<BR><SUP>1 </SUP> Ey Xudo! Nechun bizni to abad rad etasan?! Nechun yaylovdagi qo'ylaringga g'azabingni sochasan?! 
 <BR><SUP>2 </SUP>Azalda O'zingniki qilib olgan xalqingni yodingda tut. O'zimning mulkim bo'lsin deb, qutqargan xalqingni, O'zing maskan qilgan Sion tog'ini yodingda tut. 
 <BR><SUP>3 </SUP>Dahshatli bu xaroba tomon qadam bosib ko'r, Qara, muqaddas maskandagi borini g'anim yo'q qildi. 
 
 <BR><SUP>4 </SUP> G'animlaring shovqin-suroni muqaddas maskaningni to'ldirdi, Bayroqlarini ular belgi qilib o'rnatdi. 
 <BR><SUP>5 </SUP>O'zlarini boltasi bor odamday tutdilar, O'rmondagi daraxt kesuvchilarday tutdilar. 
 <BR><SUP>6 </SUP>So'ngra boltayu bolg'alar bilan Parchaladilar uning o'ymakor ishlarini. 
 <BR><SUP>7 </SUP>Muqaddas maskaningga o't qo'ydilar, Sen ulug'lanadigan makonni harom qildilar, MaÊ¼badingni yer bilan bitta qildilar. 
 <BR><SUP>8 </SUP>"Ularni tamomila qirib tashlaymizâ, deb o'z ko'nglida aytdilar, Yurtdagi barcha sajdagohlarni yoqib tashladilar. 
 
 <BR><SUP>9 </SUP> Bironta ham payg'ambar qolmadi, Mo'jiza alomatlarini topa olmaymiz. Qachongacha davom etar bu? Birontamiz bilmaymiz. 
 <BR><SUP>10 </SUP>Ey Xudo, qachongacha g'anim Seni masxara qilar?! Seni dushman to abad haqorat qilarmi?! 
 <BR><SUP>11 </SUP>Nechun o'ng qo'lingni ishga solmaysan?! Qo'lingni qo'yningdan chiqarib, Ularni qirib tashlagin! 
 
 <BR><SUP>12 </SUP> Ey Xudo, azaldan mening Shohimsan, Yer yuziga Sen najot olib kelasan. 
 <BR><SUP>13 </SUP>Qudrating bilan dengizni bo'lgan Sensan, Dengiz ajdarlarining boshini majaqlagansan. 
 <BR><SUP>14 </SUP>Maxluq Levitanning boshlarini ezib tashlagansan, Cho'l jonzotlariga uni yemish qilib bergansan. 
 <BR><SUP>15 </SUP>Buloqlaru anhorlarni ochgan Sensan, Oqar daryolarni quritgan ham Sensan. 
 <BR><SUP>16 </SUP>Kunduz Senikidir, tun ham Seniki, Quyosh va oyni bunyod etgansan. 
 <BR><SUP>17 </SUP>Zaminning chegarasini Sen o'rnatgansan, Yoz va qishni ham o'rnatgan Sensan. 
 
 <BR><SUP>18 </SUP> Ey Egam, dushmanning masxaralashini, Ahmoq odamlar Seni haqoratlashini yodingda tut. 
 <BR><SUP>19 </SUP>Kaptarlaring hayotini yovvoyi hayvonlarga berma, Mazlum xalqingning hayotini to abad unutma. 
 
 <BR><SUP>20 </SUP> Biz bilan qilgan ahdingni esla, Yurtdagi zulmat joylar zo'ravonlikka to'la. 
 <BR><SUP>21 </SUP>Sharmandalikka mazlum duchor bo'lmasin, Faqiru bechora Senga hamdu sano aytsin. 
 <BR><SUP>22 </SUP>Qani, ey Xudo, daÊ¼voingni isbot qilgin, Ahmoqlar kun bo'yi Seni masxara qilishini yodda tut. 
 <BR><SUP>23 </SUP>Dushmanlaring shovqin-suroni ko'tarilaveradi, Ularning baqir-chaqirig'ini eÊ¼tiborsiz qoldirma. 
 
 
<BR><BR><A NAME="74"><H1>74</H1>
<BR><SUP>1 </SUP>
Ijrochilar rahbariga. "Xarob etmaâ kuyiga aytiladigan Osif sanosi. Qo'shiq. 
 <BR><SUP>2 </SUP> Ey Xudo, Senga shukurlar aytamiz, Shukurlar aytamiz, Sen bizga yaqinsan, Mo'jizalaring haqida odamlar gapiradi. 
 
 <BR><SUP>3 </SUP> Xudo aytar: "Belgilangan vaqtni tanlayman, Haqqoniylik bilan hukm qilaman. 
 <BR><SUP>4 </SUP>Zamin va undagi insonlar titragan paytda Zamin ustunlarini mahkam ushlagan Menman.â 
 <BR><SUP>5 </SUP>Maqtanchoqlarga Xudo aytar: "Maqtanmaginâ, Fosiqqa aytar: "Kuching bilan maqtanmagin. 
 <BR><SUP>6 </SUP>Gerdayib, samolarga kuchingni ko'rsatma, Qaysarlarcha kiborlik bilan gapirma.â 
 
 <BR><SUP>7 </SUP> Hech kim sharqdan yoki g'arbdan yoxud sahrodan Insonni yuksaltira olmaydi. 
 <BR><SUP>8 </SUP>Hukm qiladigan Xudodir, Birovni U yiqitar, boshqasini yuksaltirar. 
 <BR><SUP>9 </SUP>G'azab kosasi Egamizning qo'lida, Ziravor qo'shilgan ko'pikli sharobga to'la. U sharobni quyadi, Olamdagi jamiki fosiqlar esa Quyqumigacha ichib tugatadi. 
 <BR><SUP>10 </SUP>Men to abad Yoqbning Xudosi haqida gapiraman, Uni hamdu sano ila tarannum etaman. 
 
 <BR><SUP>11 </SUP> Xudo aytar: "Fosiqlarning kuchini qirqaman, Solihlarning qudratini oshiraman.â 
 
 
<BR><BR><A NAME="75"><H1>75</H1>
<BR><SUP>1 </SUP>
Ijrochilar rahbariga. Torli asboblar jo'rligida aytiladigan Osif sanosi. Qo'shiq. 
 <BR><SUP>2 </SUP> Yahudo yurtida Xudo mashhurdir, Isroilda Uning nomi buyukdir. 
 <BR><SUP>3 </SUP>Uning chodiri Quddusdadir, Makoni Siondadir. 
 <BR><SUP>4 </SUP>O'sha yerda sindirdi otashday o'qlarni, Qalqonu qilichni, jang qurollarini. 
 
 <BR><SUP>5 </SUP> Ey Xudo, naqadar buyuksan! O'ljaga boy tog'lardan Sen ulug'vorsan! 
 <BR><SUP>6 </SUP>Jasur askarlar o'lja bo'lib yotibdi, Ular o'lim uyqusiga ketgan. Bironta jangchining Qo'l ko'tarishga kuchi qolmadi. 
 <BR><SUP>7 </SUP>Ey Yoqbning Xudosi! Sening hayqirig'ingdan, Otlaru chavandozlar karaxt bo'lib yotibdi. 
 <BR><SUP>8 </SUP>Chindan ham Sen qo'rqinchlisan, Kim bardosh bera olar Sening qarshingda, G'azabing qo'zg'algan paytda?! 
 <BR><SUP>9 </SUP>Samolardan hukmingni eÊ¼lon qilding! Ey Xudo! Sen hukm qilay deb, Olamdagi mazlumlarni qutqaray deb, qo'zg'alding. Shunda yer yuzi qo'rqib sukutda qoldi. 
 <BR><SUP>10 </SUP>Samolardan hukmingni eÊ¼lon qilding! Ey Xudo! Sen hukm qilay deb, Olamdagi mazlumlarni qutqaray deb, qo'zg'alding. Shunda yer yuzi qo'rqib sukutda qoldi. 
 <BR><SUP>11 </SUP>Insonga bo'lgan g'azabing O'zingga hamdu sano keltirar, G'azabingdan qutulganlarni atrofingga to'playsan. 
 
 <BR><SUP>12 </SUP> Egangiz Xudoga ontingizni ado qilinglar, Qo'rqinchli Xudoga atrofidagilari Hadyalar olib kelsinlar! 
 <BR><SUP>13 </SUP>Xudo takabbur shahzodalarni bo'ysundirib oladi, Yer yuzi shohlarini qo'rquvga soladi. 
 
 
<BR><BR><A NAME="76"><H1>76</H1>
<BR><SUP>1 </SUP>
Ijrochilar rahbari Yodutunga. Osif sanosi. 
 <BR><SUP>2 </SUP> Faryod qilib, Xudoga yolvoraman, Eshitgin meni, deb Xudoga hayqiraman. 
 <BR><SUP>3 </SUP>Qayg'uli kunimda Rabbiyga intildim, Tunda qo'llarimni ko'tarib iltijo qildim, Jonim tasalli topishni rad etdi. 
 
 <BR><SUP>4 </SUP> Ey Xudo, Seni o'ylaganimda, Fig'on chekaman, ruhim zaiflashadi. 
 <BR><SUP>5 </SUP>Tun bo'yi Sen meni bedor qilding, So'zlay olmayman azoblanganimdan. 
 <BR><SUP>6 </SUP>Oldingi kunlar haqida o'ylab yurdim, Eski davrlarni eslab yurdim. 
 <BR><SUP>7 </SUP>Tun bo'yi o'zim bilan o'zim suhbat qurdim, Qalbim xayolga berilib, ruhim so'rab-surishtirdi: 
 <BR><SUP>8 </SUP>"Rabbiy to abad bizni rad etarmikan? Hech qachon shafqat ko'rsatmasmikan? 
 <BR><SUP>9 </SUP>Uning sodiq sevgisi to abad yo'qolganmi? Uning vaÊ¼dalari bir umrga tamom bo'lganmi? 
 <BR><SUP>10 </SUP>Xudo shafqatli bo'lishni unutib qo'ydimi? Rahmdillik o'rnini g'azab egalladimi?â 
 <BR><SUP>11 </SUP>O'zimga o'zim dedim: "Xudoyi Taolo o'ng qo'li orqali Endi bizga yordam bermayapti. Bu mening kulfatimdir.â 
 
 <BR><SUP>12 </SUP> Ey Egam, ishlaringni men yodga olaman, Azaliy mo'jizalaringni esga olaman. 
 <BR><SUP>13 </SUP>Hamma ishlaringni xayolimdan o'tkazaman, Qudratli ishlaring haqida fikr yuritaman. 
 <BR><SUP>14 </SUP>Sening yo'ling, ey Xudo, muqaddasdir, Qaysi xudo Senday buyukdir?! 
 <BR><SUP>15 </SUP>Mo'jizalar yaratuvchi Xudo Sensan, Xalqlar orasida qudratingni ko'rsatgan Sensan. 
 <BR><SUP>16 </SUP>Qudrating bilan O'z xalqingni, Yoqb hamda Yusuf nasllarini qutqargansan. 
 
 <BR><SUP>17 </SUP> Ey Xudo, suvlar Seni ko'rganda, Ha, suvlar Seni ko'rganda, qo'rqib ketdilar, Tubsiz dengizlar larzaga keldi! 
 <BR><SUP>18 </SUP>Bulutlar yomg'irin quydi, Samolar gumburlab yangradi, O'qlaring har tomonda Yalt etib paydo bo'ldi. 
 <BR><SUP>19 </SUP>Gumbur-gumbur eshitildi quyun ichida, Chaqmoqlaring olamni yoritdi, Zamin titrab, tebrandi. 
 <BR><SUP>20 </SUP>Yo'ling dengiz orqali o'tdi, So'qmog'ing bahaybat suvlardan o'tdi, Izlaring esa ko'rinmas edi. 
 <BR><SUP>21 </SUP>Xalqingni qo'y suruviday yetaklab bording, Muso, Horunni rahnamo qilib tanlading. 
 
 
<BR><BR><A NAME="77"><H1>77</H1>
<BR><SUP>1 </SUP> Quloq soling, ey xalqim, o'gitlarimga, Quloq tuting og'zimdan chiqqan so'zlarga. 
 <BR><SUP>2 </SUP>Og'zimni ochaman masalga, O'tmishning sirli saboqlarin o'rgataman sizga. 
 <BR><SUP>3 </SUP>Bularni aytgan edi ota-bobolarimiz, Ulardan eshitganmiz, bilamiz. 
 <BR><SUP>4 </SUP>Egamizning hamdga loyiq ishlarini, Uning qudratini, U qilgan ajoyibotlarni Biz yashirmay aytamiz ota-bobolarimiz nasliga, Hikoya qilamiz bolalarimizga. 
 
 <BR><SUP>5 </SUP> Yoqb nasliga U farmon berdi, Isroilga qonun tayinladi. Ota-bobolarimizga amr berib: "Bolalaringizga o'rgatingâ, dedi. 
 <BR><SUP>6 </SUP>Toki kelajak nasllar bularni bilsin, Bilsin hatto tug'ilmagan bolalar, O'z navbatida bolalariga aytsin ular. 
 <BR><SUP>7 </SUP>Bolalari ham umidini bog'lasin Xudoga, Xudoning ishlarini unutib qo'ymay, Rioya etsin Uning amrlariga. 
 <BR><SUP>8 </SUP>Toki ular ota-bobolariga o'xshab, O'jar, isyonkor nasl bo'lmasin. Yuragida Xudoga sadoqati bo'lmagan, Ruhan beqaror nasl bo'lmasin. 
 
 <BR><SUP>9 </SUP> O'q-yoy bilan qurollangan Efrayim jangchilari Jang kunida ortiga qaytdi. 
 <BR><SUP>10 </SUP>Ular Xudoning ahdiga rioya qilmadilar, Uning qonunlari bo'yicha yurishni rad etdilar. 
 <BR><SUP>11 </SUP>Ular unutdilar Xudoning qilgan ishlarini, Xudoning ularga ko'rsatgan mo'jizalarini. 
 <BR><SUP>12 </SUP>Misr diyoridagi Zo'van tekisligida, Ularning ota-bobolari ko'z o'ngida Xudo mo'jizalar ko'rsatgandi. 
 <BR><SUP>13 </SUP>Dengizni yorib, o'rtasidan ularni o'tkazdi, Suvlarni devor kabi tik qilib qo'ydi. 
 <BR><SUP>14 </SUP>Kunduzi ularni bulut orqali yetakladi, Tun bo'yi alanga yorug'i orqali yetakladi. 
 <BR><SUP>15 </SUP>U sahrodagi qoyalarni parchaladi, Dengiz suviday mo'l suvni ularga berdi. 
 <BR><SUP>16 </SUP>Qoyadan irmoqlarni chiqardi, Suvlarni daryolarday oqizdi. 
 
 <BR><SUP>17 </SUP> Ular sahroda Xudoyi Taologa qarshi isyon ko'tarib, Unga qarshi gunoh qilaverdilar. 
 <BR><SUP>18 </SUP>Ular ataylab Xudoni sinadilar, Ko'ngli tusagan ovqatni talab qildilar. 
 <BR><SUP>19 </SUP>Ular Xudoga qarshi so'zlab, dedilar: "Sahroda Xudo bizga dasturxon yoza olarmidi?! 
 <BR><SUP>20 </SUP>Mana, U qoyaga urganda, Suv daryo-daryo bo'lib oqdi, Irmoqlar to'lib-toshdi. Endi U O'z xalqiga non bera olarmikan? Xalqini go'sht bilan taÊ¼minlay olarmikan?â 
 
 <BR><SUP>21 </SUP> Egamiz ularning gapini eshitib, Qattiq g'azabga mindi. Yoqub nasliga qarshi g'azab alangasini purkadi, Ha, Isroil nasliga qarshi qahrini sochdi. 
 <BR><SUP>22 </SUP>Ular Xudoga ishonmadilar, Uning najotiga tayanmadilar. 
 <BR><SUP>23 </SUP>Xudo samolardan turib amr berdi, Osmon qopqalarini ochib yubordi. 
 <BR><SUP>24 </SUP>Ular yesin deb, manna yog'dirdi, Osmonning donini ularga berdi. 
 <BR><SUP>25 </SUP>Odamzod farishtalar nonidan yedi, Xudo ularga mo'l-ko'l taom yubordi. 
 <BR><SUP>26 </SUP>U samolardan sharq shamolini estirdi, Qudrati bilan janub shamoliga yo'l ko'rsatdi. 
 <BR><SUP>27 </SUP>U changday mo'l qilib, xalqiga go'sht yog'dirdi, Ha, dengizdagi qumday mo'l qilib qushlar yog'dirdi. 
 <BR><SUP>28 </SUP>Bularni ularning qarorgohiga yog'dirdi, Ularning chodirlari atrofiga tushirdi. 
 <BR><SUP>29 </SUP>Ular to'ygunlaricha yedilar, Xudo ularga ko'ngillari tusaganini berdi. 
 <BR><SUP>30 </SUP>Biroq hali ko'ngli tusaganiga to'ymagan, Luqmalari hali ularning og'izlarida ekan, 
 <BR><SUP>31 </SUP>Xudo g'azabini ularga sochdi, Ularning kuchlilarini o'ldirdi, Isroilning gulday yigitlarini yer tishlatdi. 
 
 <BR><SUP>32 </SUP> Shularga qaramay, ular gunoh qilaverdilar, Xudoning mo'jizalariga ishonmadilar. 
 <BR><SUP>33 </SUP>Xudo ularning kunlarini bir nafasday bitirdi, Ularni vahimaga solib, umrlarini barbod qildi. 
 <BR><SUP>34 </SUP>BaÊ¼zilarini Xudo o'ldirdi, Shundagina qolganlari Unga intildi, Tavba qilib, yana Xudoga qaytdi. 
 <BR><SUP>35 </SUP>Ular shunday deb esladilar: "Ha, Xudo suyangan qoyamiz, Bizning qutqaruvchimiz Xudoyi Taolo.â 
 <BR><SUP>36 </SUP>Ammo Xudoga xushomad qilardilar, Unga tillari bilan yolg'on so'zlashardi. 
 <BR><SUP>37 </SUP>Yuraklarida esa Xudoga sodiq emas edilar, Uning ahdiga bevafolik qildilar. 
 
 <BR><SUP>38 </SUP> Xudo-chi, shafqat qildi, Kechirdi ularning gunohlarini, Qirib tashlamadi ularni. Ko'pincha U g'azabini bosdi, Butun g'azabini sochmadi. 
 <BR><SUP>39 </SUP>Xudo esladi: "Ular shunchaki bandalardir, Esib, boshqa qaytib kelmas shamoldir.â 
 
 <BR><SUP>40 </SUP> Sahroda Xudoga qanchalar ko'p isyon qildilar! Dashtu biyobonda Uni xafa qildilar. 
 <BR><SUP>41 </SUP>Xudoni ular takror-takror sinadilar, Isroil xalqining Muqaddas Xudosini ranjitdilar. 
 <BR><SUP>42 </SUP>Ular Xudoning qudratini, Ularni dushmandan qutqargan kunni esdan chiqardilar. 
 <BR><SUP>43 </SUP>Xudo Misrda ko'rsatgan mo'jizalarni, Ha, Zo'van tekisligida ko'rsatgan ajoyibotlarni unutdilar. 
 <BR><SUP>44 </SUP>Misrdagi daryolarni Xudo qonga aylantirdi, Misrliklar irmoqlardan suv icholmay qoldi. 
 <BR><SUP>45 </SUP>Ularni yeb bitirsin deya, pashshalar galasini yubordi, Yurtni vayron qilsin deya, qurbaqalar yubordi. 
 <BR><SUP>46 </SUP>Ularning hosilini Xudo chigirtkalarga yem qildi, Ularning mehnati mahsulini chigirtkalarga berdi. 
 <BR><SUP>47 </SUP>Uzumzorlarini do'l bilan yakson qildi, Shikamora-anjir daraxtlarini jalada nobud etdi. 
 <BR><SUP>48 </SUP>Ularning chorvasini do'lga duchor qildi, Ularning podasini yashin alangasiga berdi. 
 <BR><SUP>49 </SUP>Kulfat elchilarini yuborganday Xudo ularga alangali g'azabini, qahrini, Nafratini hamda musibatni sochdi. 
 <BR><SUP>50 </SUP>U Misrdan g'azabini qaytarmadi, Ularning jonlariga shafqat qilmadi, Ularni vaboga duchor qildi. 
 <BR><SUP>51 </SUP>Misrning hamma to'ng'ich o'g'illarini nobud qildi, Ha, Xom avlodining faxri, Qut-baraka timsolini yo'q qildi. 
 <BR><SUP>52 </SUP>O'z xalqini esa Xudo qo'yday yetaklab chiqdi, Ularni sahro bo'ylab suruvday boshlab bordi. 
 <BR><SUP>53 </SUP>Egamiz eson-omon boshlab bordi, Ular qo'rqmadilar, Ularning g'animlarini esa dengiz yutdi. 
 <BR><SUP>54 </SUP>Egamiz xalqini O'z muqaddas yurtiga, O'z kuchi bilan qo'lga kiritgan toqqa olib keldi. 
 <BR><SUP>55 </SUP>O'z xalqining oldidan boshqa xalqlarni quvdi, Ularning yurtini mulk qilib bo'lib berdi, Isroil qabilalarini ularning chodirlarida o'rnashtirdi. 
 <BR><SUP>56 </SUP>Ular hamon Xudoyi Taoloni sinardilar, Unga qarshi isyon ko'tarib, farmonlariga bo'ysunmadilar. 
 <BR><SUP>57 </SUP>Otalari kabi bevafolik qilib, xoinlik qildilar, Yaroqsiz kamonga o'xshab ishonchsiz chiqdilar. 
 <BR><SUP>58 </SUP>Sajdagohlari bilan ular Xudoni g'azablantirdilar, Butlari bilan Uning rashkini qo'zg'atdilar. 
 <BR><SUP>59 </SUP>Bularni eshitganda Xudo, g'azabga mindi, Shundan so'ng Isroilni tamom rad etdi. 
 <BR><SUP>60 </SUP>U Shilo'dagi O'z maskanini, Insonlar orasida tikkan Chodirini tark etdi. 
 <BR><SUP>61 </SUP>Dushmanga asir qilib berdi Ahd sandig'ini, O'zining qudratiyu shuhrati ramzini. 
 <BR><SUP>62 </SUP>O'z xalqini U qilichga ro'para qildi, G'azabini tanlagan xalqiga sochdi. 
 <BR><SUP>63 </SUP>Yigitlarini alanga yamlamay yutdi, Qizlari nikoh qo'shiqlarini aytolmay qoldi. 
 <BR><SUP>64 </SUP>Ruhoniylari qilich tig'idan yiqildi, Ruhoniylarning bevalari aza tutolmay qoldi. 
 <BR><SUP>65 </SUP>Shunda Rabbiy qo'zg'aldi uyqudan uyg'onganday, Sharobdan hayqirayotgan bahodirday. 
 <BR><SUP>66 </SUP>Dushmanlarini U tirqiratib quvdi, Ularni abadiy sharmandalikka duchor qildi. 
 
 <BR><SUP>67 </SUP> Yusuf naslini Xudo rad etdi, Efrayim qabilasini tanlamadi. 
 <BR><SUP>68 </SUP>Uning o'rniga Yahudo qabilasini, O'zi sevgan Sion tog'ini tanladi. 
 <BR><SUP>69 </SUP>Abadiy o'rnatgan yer kurrasi kabi, Samolar kabi, O'z muqaddas maskanini qurdi. 
 <BR><SUP>70 </SUP>Xudo O'z quli Dovudni tanlab oldi, Qo'y qo'rasidan uni chaqirib oldi. 
 <BR><SUP>71 </SUP>U Dovudni sovliq qo'y, qo'zilarga cho'ponlikdan oldi. O'zining xalqi Isroilga, Yoqub nasliga cho'pon qilib tayinladi. 
 <BR><SUP>72 </SUP>Dovud ularga halollik bilan cho'ponlik qildi, Mohirlik bilan ularni yetaklab bordi. 
 
 
<BR><BR><A NAME="78"><H1>78</H1>
<BR><SUP>1 </SUP> Ey Xudo, begona xalqlar Tanlagan yurtingni bosib oldi, Ular muqaddas MaÊ¼badingni bulg'adi, Quddusni vayronaga aylantirdi. 
 <BR><SUP>2 </SUP>Biz Sening qullaringmiz. Ular qullaringning jasadlarini Qushlarga yemish qilib berdilar. Taqvodor xalqingning etini Zamindagi yovvoyi hayvonlarga berdilar. 
 <BR><SUP>3 </SUP>Quddus atroflarida ular qonimizni suvday to'kdi, Jasadlarni dafn qilishga biron zot qoldirmadi. 
 <BR><SUP>4 </SUP>Qo'shnilarimiz oldida masxara bo'ldik, Atrofimizdagilarga kulgi, o'yinchoq bo'ldik. 
 
 <BR><SUP>5 </SUP> Ey Egam, qachongacha bizdan g'azablanasan? To abadmi? Qachongacha rashking alangaday yonadi? 
 <BR><SUP>6 </SUP>Seni tan olmaydigan xalqlar uzra, Senga sajda qilmaydigan shohliklar uzra G'azabingni sochgin. 
 <BR><SUP>7 </SUP>Ular xalqing Isroilni yeb bitirdi, Yurtini tashlandiq sahroga aylantirdi. 
 
 <BR><SUP>8 </SUP> Bizga otalarimiz gunohlarini eslatma, Bizga tezda shafqatingni ko'rsat, Axir, biz oyoq osti bo'lib ketdik-ku! 
 <BR><SUP>9 </SUP>O'z shuhrating haqi, bizga madad ber, Ey najotkorimiz Xudo! O'z noming haqi, bizni qutqar, Gunohlarimizni kechir. 
 <BR><SUP>10 </SUP>Nima uchun begona xalqlar: "Qayerda ekan-a ularning Xudosiâ, deya aytmog'i kerak?! Xalqlardan o'ch olganingni biz ko'raylik, Axir, ular bizning qonimizni to'kkan. 
 <BR><SUP>11 </SUP>Mahbuslarning fig'onini eshitgin, Buyuk qudratingni namoyish qilib, O'limga mahkum bo'lganlarni qutqargin. 
 <BR><SUP>12 </SUP>Ey Rabbiy, qo'shni xalqlar Seni haqoratlagani uchun Ularga yetti baravar qaytargin. 
 <BR><SUP>13 </SUP>Biz Sening xalqing, yaylovdagi suruvingmiz, Senga to abad shukur aytarmiz, Nasldan naslga Seni takror madh qilarmiz. 
 
 
<BR><BR><A NAME="79"><H1>79</H1>
<BR><SUP>1 </SUP>
Ijrochilar rahbariga. "Nilufarâ kuyiga aytiladigan Osif sanosi. 
 <BR><SUP>2 </SUP> Tingla bizni, ey Isroilning Cho'poni, Yusuf naslini qo'y suruviday yetaklab chiqqan Sensan, Karublar orasida taxt qurgansan, Efrayim, Benyamin, Manashe oldida nuringni soch. Qudratingni ko'rsat, bizni qutqargani kel. 
 
 <BR><SUP>3 </SUP> Tingla bizni, ey Isroilning Cho'poni, Yusuf naslini qo'y suruviday yetaklab chiqqan Sensan, Karublar orasida taxt qurgansan, Efrayim, Benyamin, Manashe oldida nuringni soch. Qudratingni ko'rsat, bizni qutqargani kel. 
 
 <BR><SUP>4 </SUP> Ey Xudo, bizni oldingi holimizga qaytargin, Jamoling bizga nurlarini sochsin, najot topaylik. 
 
 <BR><SUP>5 </SUP> Ey Parvardigori Olam - Egamiz, Qachongacha g'azablanib, ibodatimizni rad etasan? 
 <BR><SUP>6 </SUP>Ko'z yoshlar berding bizga non o'rniga, Chelak to'la ko'z yoshlarni bizga ichirding. 
 <BR><SUP>7 </SUP>Qo'shnilar bizdan nafratlanishiga imkon berding, Dushmanlarimiz bizni masxara qilmoqda. 
 
 <BR><SUP>8 </SUP> Ey Parvardigori Olam, bizni oldingi holimizga qaytargin, Jamoling bizga nurlarini sochsin, najot topaylik. 
 
 <BR><SUP>9 </SUP> Tok novdasini sug'urganday, Bizni Misrdan keltirding. Begona xalqlarni quvib, bizni o'tqazding. 
 <BR><SUP>10 </SUP>Biz uchun tuproq tayyorlading, Ildiz otib, yurtni to'ldirdik. 
 <BR><SUP>11 </SUP>Tog'lar bizning soyamiz bilan qoplandi, Bahaybat sadrlar ham novdalarimiz bilan qoplandi. 
 <BR><SUP>12 </SUP>Biz shoxlarimizni dengizgacha yoydik, Novdalarimiz Furot daryosigacha cho'zildi. 
 <BR><SUP>13 </SUP>Nega endi bog'ning devorlarini buzib tashlading? O'tgan-ketganlar mevalarini yulsin debmi? 
 <BR><SUP>14 </SUP>Yovvoyi to'ng'izlar uni xarob qiladi, Yovvoyi jonivorlar undan yeb qornini to'yg'izadi. 
 
 <BR><SUP>15 </SUP> Qayt yana bizga, ey Parvardigori Olam! Nazar solgin, qara samodan, Bu tok novdasini qo'riqlagin. 
 <BR><SUP>16 </SUP>O'ng qo'ling o'tqazgan ildizni, O'zing o'stirgan novdani qo'riqlagin. 
 <BR><SUP>17 </SUP>G'animlaring uzum tokingni qirqqan edi, Uzum tokingni olovda yondirgan edi, G'azabli boqishingdan ular yo'q bo'lsin. 
 <BR><SUP>18 </SUP>O'zing tanlaganingga, O'zing uchun kuchli qilgan xalqqa tayanch bo'lgin. 
 <BR><SUP>19 </SUP>Shunda biz hech qachon Sendan qaytmaymiz, Senga sajda qilamiz, bizga hayot ato qil. 
 
 <BR><SUP>20 </SUP> Ey Parvardigori Olam - Egamiz, Bizni oldingi holimizga qaytargin, Jamoling bizga nurlarini sochsin, najot topaylik. 
 
 
<BR><BR><A NAME="80"><H1>80</H1>
<BR><SUP>1 </SUP>
Ijrochilar rahbariga. Soz jo'rligida aytiladigan Osif sanosi. 
 <BR><SUP>2 </SUP> Xudoga, qudratimiz manbaiga Sevinch bilan kuylang! Yoqbning Xudosiga shodlik ila hayqiring! 
 <BR><SUP>3 </SUP>Qo'shiq kuylang, doira cherting, Xushovoz lira, arfa chaling. 
 <BR><SUP>4 </SUP>Burg'u chaling yangi oy shodiyonasida, Oy to'lganda, bayram kunimizda. 
 <BR><SUP>5 </SUP>Isroil uchun bu qonundir, Yoqub Xudosining farmonidir. 
 <BR><SUP>6 </SUP>Misr yurti ustiga bostirib borganda, Xudo buni Isroilga qonun qilib berdi. 
 Men notanish bir ovozni eshitdim: 
 <BR><SUP>7 </SUP>"Yukni oldim yelkangizdan, - deydi U. - Qo'llaringiz savatdan ozod bo'ldi. 
 <BR><SUP>8 </SUP>Kulfatda Menga faryod qildingiz, sizni qutqardim, Bulutlar orasidan sizlarga javob berdim, Mariva suvlari bo'yida sizlarni sinadim. 
 <BR><SUP>9 </SUP>Eshiting, ey xalqim, tanbeh beraman sizga, Ey Isroil, koshkiydi quloq solsangiz Menga! 
 <BR><SUP>10 </SUP>Orangizda begona xudolar bo'lmasin, Boshqa xudolarga sajda qilmanglar. 
 <BR><SUP>11 </SUP>Men sizlarning Egangiz Xudoman, Sizlarni Misr yurtidan Men olib chiqqanman, Og'zingizni katta oching, Men uni to'ldiraman. 
 
 <BR><SUP>12 </SUP> Ey xalqim, siz esa ovozimga quloq solmadingiz, Ey Isroil, Menga itoat etishni rad etdingiz. 
 <BR><SUP>13 </SUP>O'z bilganingizcha yashang, deya Yuraklaringizni o'jarligicha qoldirdim. 
 <BR><SUP>14 </SUP>Eh, qaniydi siz Menga quloq solsangiz, Ey Isroil, Mening yo'llarimdan yursangiz! 
 <BR><SUP>15 </SUP>Tezda dushmanlaringizni bo'ysundirardim, Sizning g'animlaringizga zarba berardim. 
 <BR><SUP>16 </SUP>Men, Egangizdan nafratlanganlar Qo'rquvdan titrab, tiz cho'kkan bo'lardi, Ularning halokati to abad davom etardi. 
 <BR><SUP>17 </SUP>Sizlarni bug'doyning eng yaxshisi bilan boqardim, Qoyadan asal chiqarib, sizlarni to'ydirardim.â 
 
 
<BR><BR><A NAME="81"><H1>81</H1>
<BR><SUP>1 </SUP> Xudo raislik qilar samodagi kengashida, U hukm chiqarar xudolar orasida: 
 <BR><SUP>2 </SUP>"Qachongacha sizlar nohaq hukm qilasiz?! Fosiqqa tarafkashlik qilasiz?! 
 <BR><SUP>3 </SUP>Zaif, yetimlarga adolat ko'rsating, Mazlum, qashshoqlarning haqini himoya qiling. 
 <BR><SUP>4 </SUP>Zaif, muhtojlarni qutqaring, Fosiqning qo'lidan ularni ozod eting. 
 <BR><SUP>5 </SUP>Hech narsani bilmaysiz, tushunmaysiz, Sizlar zulmatda yurasiz, Zaminning poydevori larzaga keladi. 
 <BR><SUP>6 </SUP>Aytdimki: hammangiz xudolarsiz, Xudoyi Taoloning o'g'illarisiz. 
 <BR><SUP>7 </SUP>Ammo oddiy odamday o'lib ketasiz, Har qanday hukmdor kabi qulaysiz.â 
 
 <BR><SUP>8 </SUP> Qani, ey Xudo, olamni hukm qil, Zotan, hamma xalqlar Senikidir. 
 
 
<BR><BR><A NAME="82"><H1>82</H1>
<BR><SUP>1 </SUP>
Osif sanosi. Qo'shiq. 
 <BR><SUP>2 </SUP> Ey Xudo, sukut saqlamagin, Jimjit bo'lma, ey Xudo, jim turmagin. 
 <BR><SUP>3 </SUP>Dushmanlaring shovqin-suron solmoqda, G'animlaring isyon qilmoqda. 
 <BR><SUP>4 </SUP>Ayyorlik bilan ular xalqingga fitna qiladi, Sen ardoqlaganlarga qarshi qasd qiladi. 
 <BR><SUP>5 </SUP>Ular aytar: "Qani, o'sha xalqning ildizini quritaylik, To abad unutilsin Isroilning nomi.â 
 
 <BR><SUP>6 </SUP> Edomliklar va Ismoil avlodlari, Mo'abliklar va Hojar nasllari, Gabol, Ommon va Omolek xalqlari, Tir xalqi bilan Filistiya Til biriktirib, fitna qiladi, Senga qarshi ittifoq tuzadi. 
 <BR><SUP>7 </SUP> Edomliklar va Ismoil avlodlari, Mo'abliklar va Hojar nasllari, Gabol, Ommon va Omolek xalqlari, Tir xalqi bilan Filistiya Til biriktirib, fitna qiladi, Senga qarshi ittifoq tuzadi. 
 <BR><SUP>8 </SUP> Edomliklar va Ismoil avlodlari, Mo'abliklar va Hojar nasllari, Gabol, Ommon va Omolek xalqlari, Tir xalqi bilan Filistiya Til biriktirib, fitna qiladi, Senga qarshi ittifoq tuzadi. 
 <BR><SUP>9 </SUP>Lut nasli bilan ittifoq tuzib, Ossuriya ham ularga qo'shilgan edi. 
 
 <BR><SUP>10 </SUP> Midiyonlarni jazolaganingday ularni jazola, Xishon daryosida Sisaro, Yobinni qirganingday jazola. 
 <BR><SUP>11 </SUP>Ular En-Do'rda halok bo'lgandilar, Yerga tashlangan go'ngday bo'lgandilar. 
 <BR><SUP>12 </SUP>Oriv va Zayovday qilib, ularning yo'lboshchilarini o'ldir, Barcha shahzodalarini Zevax va Zalmunoday qilgin. 
 <BR><SUP>13 </SUP>Axir, ular: "Xudoning o'tloqlarini O'zimizniki qilib olaylikâ, dedilar. 
 
 <BR><SUP>14 </SUP> Ey Xudoyim, ularni xazonday sovurgin, Shamoldagi somonday ularni uchirgin. 
 <BR><SUP>15 </SUP>O'rmonni alanga yondirganday, Ularni bo'ronlaring ila taÊ¼qib qil. Tepaliklarni olov bilan kuydirganday Ularni dovullaring ila dahshatga sol. 
 <BR><SUP>16 </SUP>O'rmonni alanga yondirganday, Ularni bo'ronlaring ila taÊ¼qib qil. Tepaliklarni olov bilan kuydirganday Ularni dovullaring ila dahshatga sol. 
 <BR><SUP>17 </SUP>Yuzlarini sharmandalikdan qizartir, Toki ular, ey Egam, Senga intilsin. 
 <BR><SUP>18 </SUP>Ular doim sharmanda bo'lib, qo'rquvga tushsin, Badnom bo'lib, yo'q bo'lib ketsin. 
 <BR><SUP>19 </SUP>Ular bilsin Egamiz Sen ekaningni, Yer yuzida buyuk hukmdor yolg'iz Sen ekaningni. 
 
 
<BR><BR><A NAME="83"><H1>83</H1>
<BR><SUP>1 </SUP>
Ijrochilar rahbariga. Soz jo'rligida aytiladigan Ko'rax naslining sanosi. 
 <BR><SUP>2 </SUP> Sening makoning ajoyibdir, Ey Sarvari Olam! 
 <BR><SUP>3 </SUP>Ey Egam, Sening hovlingga kirmoqni Jonim istar, hatto orziqar. Ey barhayot Xudo! Qalbim, vujudim Sevinch ila Senga kuylar. 
 
 <BR><SUP>4 </SUP> Ey Sarvari Olam, Shohim, Xudoyim! Qurbongohing yonida chumchuq ham bir uy topgan, Polaponlarim uchun joy topay deya, Qaldirg'och ham o'zi uchun bir in qurgan. 
 <BR><SUP>5 </SUP>Baxtlidir Sening uyingda istiqomat qiladiganlar, Ular doim Senga hamdu sano aytarlar. 
 
 <BR><SUP>6 </SUP> Baxtlidir Sendan qudrat olgan odamlar, Quddusni chin dildan ziyorat qilishga intiladiganlar. 
 <BR><SUP>7 </SUP>Qaqragan soylikdan ular o'tar ekanlar, Buloqlar oqa boshlar, Ilk yomg'ir bu yerni suv havzalariga to'ldirar. 
 <BR><SUP>8 </SUP>Ular yurgan sari kuchayib borar, Ey Xudo, ular Quddusda huzuringda hozir bo'lar. 
 
 <BR><SUP>9 </SUP> Ey Parvardigori Olam - Egam, eshit ibodatimni, Ey Yoqbning Xudosi, tinglagin meni. 
 <BR><SUP>10 </SUP>Ey Xudo, qara shohga - qalqonimizga, O'zing moy surtib tanlaganga lutf qilgin. 
 
 <BR><SUP>11 </SUP> Sening hovlilaringda o'tgan bir kun Afzaldir boshqa yerda o'tgan ming kundan. Fosiqlarning chodirlarida yashagandan ko'ra, Bo'lsaydim, ey Xudoyim, Sening uyingda darvozabon. 
 <BR><SUP>12 </SUP>Ey Parvardigor Egam, quyosh va qalqonsan, Sen bizga mehribonlik ko'rsatib, shon-shuhrat ato etasan. Ey Egam, to'g'ri yurganlardan NeÊ¼matingni darig' tutmaysan. 
 <BR><SUP>13 </SUP>Ey Sarvari Olam, Sendan umid qilgan odam baxtlidir! 
 
 
<BR><BR><A NAME="84"><H1>84</H1>
<BR><SUP>1 </SUP>
Ijrochilar rahbariga. Ko'rax naslining sanosi. 
 <BR><SUP>2 </SUP> Ey Egam, O'z yurtingga marhamat ko'rsatgansan, Yoqb naslini yana farovonlikka erishtirgansan. 
 <BR><SUP>3 </SUP>Xalqingning ayblarini unutgansan, Ularning gunohlarini kechirgansan. 
 <BR><SUP>4 </SUP>Butun g'azabingni jilovlading, Qahru g'azabingdan qaytding. 
 
 <BR><SUP>5 </SUP> Ey najotkorimiz Xudo, Oldingi holimizga bizni qaytargin, Bizga qarshi bo'lgan g'azabingni to'xtatgin. 
 <BR><SUP>6 </SUP>Sen bizdan to abad g'azablanasanmi? G'azabingni nasllar osha sochaverasanmi? 
 <BR><SUP>7 </SUP>Xalqim Menda sevinch topsin deya, Bizga yana yangi hayot baxsh etmaysanmi? 
 <BR><SUP>8 </SUP>Ey Egam, bizga sodiq sevgingni ko'rsat, Bizga najotingni ato qil. 
 
 <BR><SUP>9 </SUP> Parvardigor Egamiz aytayotganiga quloq solaman, U O'z xalqiga, O'z taqvodorlariga tinchlik vaÊ¼da qilayotir, Endi ular bemaÊ¼ni yo'llariga qaytmasin. 
 <BR><SUP>10 </SUP>Shubhasiz, Egamizdan qo'rqqanlarga Uning O'zi najot berishga tayyor turadi, Bizning yerimizda Uning ulug'vorligi makon topadi. 
 
 <BR><SUP>11 </SUP> Sevgi va haqiqat uchrashadi, Adolat, tinchlik bir-biri ila o'pishadi. 
 <BR><SUP>12 </SUP>Haqiqat zamindan o'sib chiqadi, Adolat samodan turib boqadi. 
 <BR><SUP>13 </SUP>Egamiz chindan neÊ¼matin yog'diradi, Yerimiz o'z hosilini beradi. 
 <BR><SUP>14 </SUP>Adolat Egamizning oldida yuradi, Uning qadamlari uchun yo'l tayyorlaydi. 
 
 
<BR><BR><A NAME="85"><H1>85</H1>
<BR><SUP>1 </SUP> Tinglagin, ey Egam, javob ber menga, Men muhtoj hamda yo'qsilman. 
 <BR><SUP>2 </SUP>Taqvodorman, jonimni asragin, Senga umid qilaman, men, qulingni qutqargin. Sen mening Xudoyimsan. 
 <BR><SUP>3 </SUP>Shafqat qilgin menga, ey Rabbiy, Kun bo'yi Senga iltijo qilmoqdaman. 
 <BR><SUP>4 </SUP>Men, qulingga shodlik baxsh etgin, Ey Rabbiy, men Senga yuragimni ochaman. 
 <BR><SUP>5 </SUP>Sen, ey Rabbiy, yaxshisan, kechirimlisan, Senga iltijo qilganlarga Sodiq sevgingni ko'rsatasan. 
 <BR><SUP>6 </SUP>Ibodatimga quloq sol, ey Egam, Shafqat so'rab qilgan iltijoimga diqqat qil. 
 <BR><SUP>7 </SUP>Og'ir kunda Senga iltijo qilaman, Iltijolarimga Sen javob berasan. 
 
 <BR><SUP>8 </SUP> Ey Rabbiy, xudolar orasida Hech qaysisi Senga o'xshamaydi, Bironta buyuk ishni Seniki bilan qiyoslab bo'lmaydi. 
 <BR><SUP>9 </SUP>Jamiki xalqlarni Sen yaratgansan, Ey Rabbiy, ular kelib, Senga taÊ¼zim qiladi, Nomingga shuhrat keltiradi. 
 <BR><SUP>10 </SUP>Zero, Sen buyuksan, mo'jizalar ko'rsatasan, Sen tanho Xudosan. 
 <BR><SUP>11 </SUP>Yo'lingni menga ko'rsat, ey Egam, Toki to'g'ri so'qmoqlaringdan yuray, Menga sobit qalb bergin, Men Sendan qo'rqayin. 
 <BR><SUP>12 </SUP>Ey Rabbim Xudo, butun yuragim ila Senga shukur aytaman! To abad Sening nomingni ulug'layman. 
 <BR><SUP>13 </SUP>Menga bo'lgan sodiq sevging g'oyat buyukdir, O'liklar diyoridan jonimni qutqargansan. 
 
 <BR><SUP>14 </SUP> Ey Xudo, takabburlar menga hujum qilmoqda, Zo'ravonlar to'dasi jonim payiga tushgan. Ular Senga aslo eÊ¼tibor bermaydi. 
 <BR><SUP>15 </SUP>Sen, ey Rabbiy, rahmdil va inoyatli, Jahli tez chiqmaydigan Xudosan, Sevging va sadoqating mo'ldir. 
 <BR><SUP>16 </SUP>Holimga boq, mehr-shafqat qil, Men qulingman, O'z cho'ringning o'g'liman. Menga qudratingdan ato qil, Meni qutqargin. 
 <BR><SUP>17 </SUP>Marhamating alomatini menga ko'rsatgin, Toki g'animlarim buni ko'rib, sharmanda bo'lsin. Meni qo'llab, tasalli bergansan, ey Egam. 
 
 
<BR><BR><A NAME="86"><H1>86</H1>
<BR><SUP>1 </SUP>
Ko'rax naslining sanosi. Qo'shiq. 
 <BR><SUP>2 </SUP> Egamiz yaratgan shahar muqaddas tog'da turibdi, Yoqb naslining barcha maskanlaridan ko'ra, Egamiz Quddus darvozalarini ko'proq sevadi. 
 <BR><SUP>3 </SUP>Ey Xudoning shahri! Sen to'g'ringda Xudo ajoyib so'zlar aytgan: 
 <BR><SUP>4 </SUP>"Meni eÊ¼tirof etadiganlar orasida Misrni, Bobilni, Filistiyani, Tir bilan Habashistonni ham qayd etaman. Odamlar ularni ham: Â«Quddusda tug'ilganÂ», deb aytadi.â 
 
 <BR><SUP>5 </SUP> Ha, Quddus haqida odamlar shu so'zni aytadi: "Har biri o'sha yerda tug'ilgan, Xudoyi Taoloning O'zi Quddusni mustahkam qiladi.â 
 <BR><SUP>6 </SUP>Egamiz xalqlarning ro'yxatini tuzib: "Bu odam ham Quddusda tug'ilganâ, deb yozadi. 
 <BR><SUP>7 </SUP>Xonish qilib, raqs tushib ular: "Hayotim manbai Sendadirâ, deb aytadi. 
 
 
<BR><BR><A NAME="87"><H1>87</H1>
<BR><SUP>1 </SUP>
Ijrochilar rahbariga. Ko'rax naslining sanosi. "Qayg'u-alamâ kuyiga aytiladigan qo'shiq. Zerax urug'idan bo'lgan Xamanning qasidasi. 
 <BR><SUP>2 </SUP> Ey Egam, najotkorim Xudo, Kecha-kunduz faryod qilaman oldingda. 
 <BR><SUP>3 </SUP>Ibodatim Senga yetib borsin, Qulog'ingni dodimga tutgin. 
 
 <BR><SUP>4 </SUP> Hayotim kulfatga to'la, O'zim o'liklar diyoriga yaqinlashganman. 
 <BR><SUP>5 </SUP>Meni qabrga tushganlar orasida hisoblaydilar, Bemajollarga o'xshab qolganman. 
 <BR><SUP>6 </SUP>Murdalar orasiga tashlanganman, Qabrda yotgan marhumlarga o'xshayman, Sen meni o'shalarday unutgansan, Ular Sening himoyangdan mahrumdirlar. 
 <BR><SUP>7 </SUP>Sen tashlading meni qabrning eng tubiga, Eng zulmat, chuqur joylarga. 
 <BR><SUP>8 </SUP>G'azabing ustimdan zilday bosadi, Qahring to'lqinlari ila meni ezasan. 
 
 <BR><SUP>9 </SUP> Yaqin do'stlarimdan meni ayirding, Ularga meni jirkanch qilding, Qamalib qolganman, xalos bo'la olmayman. 
 <BR><SUP>10 </SUP>Ko'zlarim nuri g'amdan adoyi tamom bo'ldi. Ey Egam, har kuni Senga iltijo qilaman, Qo'llarimni Sen tomon cho'zaman. 
 <BR><SUP>11 </SUP>Mo'jizalaringni marhumlarga ko'rsatasanmi?! Murdalar turib, Senga hamdu sano aytarmikan?! 
 <BR><SUP>12 </SUP>Sening sodiq sevging qabrda eÊ¼lon qilinarmi?! Halokat diyorida Sening sadoqating haqida aytilarmi?! 
 <BR><SUP>13 </SUP>Zulmat diyorida mo'jizalaring maÊ¼lum bo'larmi?! Unutilganlar makonida odilliging haqida so'ylanarmi?! 
 
 <BR><SUP>14 </SUP> Ey Egam, men Senga faryod qilaman, Ibodatim sahardanoq Senga yetib boradi. 
 <BR><SUP>15 </SUP>Ey Egam, nechun meni rad qilasan? Nechun mendan yuz o'girasan? 
 <BR><SUP>16 </SUP>Yoshligimdan buyon xastaman, o'lim bilan yuzma-yuzman, Vahimalaring qarshisida umidsiz qolganman. 
 <BR><SUP>17 </SUP>Qahru g'azabing meni ezib tashladi, Vahimalaring meni adoyi tamom qildi. 
 <BR><SUP>18 </SUP>Qahr-g'azabing kun bo'yi meni to'fonday o'rab oladi, Meni har tarafdan qurshab oladi. 
 <BR><SUP>19 </SUP>Yaqin do'stimdan, qo'shnimdan meni ayirding, Faqat zulmat mening sherigim bo'lib qoldi. 
 
 
<BR><BR><A NAME="88"><H1>88</H1>
<BR><SUP>1 </SUP>
Zerax urug'idan bo'lgan Etxanning qasidasi. 
 <BR><SUP>2 </SUP> Sening sodiq sevgingni, ey Egam, to abad kuylayman, Barcha nasllarga sadoqatingni o'z og'zim bilan eÊ¼lon qilaman. 
 <BR><SUP>3 </SUP>Bilaman, Sening sodiq sevging to abad mustahkamdir, Sening sadoqating samolarday barqarordir. 
 <BR><SUP>4 </SUP>Sen shunday deding: "O'zim tanlaganim bilan ahd qilganman. Ha, qulim Dovudga qasamyod qilganman: 
 <BR><SUP>5 </SUP>Â«Sening naslingni to abad mustahkam qilaman, Taxtingni butun avlodlar osha o'rnataman.Â»â 
 
 <BR><SUP>6 </SUP> Ajoyibotlaringga, ey Egam, samolar hamdu sano aytsin, Muqaddas malaklar Sening sadoqatingni kuylasin. 
 <BR><SUP>7 </SUP>Ey Egam, samolarda Senga tenglashadigani bormikan?! Ilohiy zotlardan qaysi biri Senga o'xsharkan?! 
 <BR><SUP>8 </SUP>Ey Xudo, muqaddas malaklar davrasida haybatlisan, Taxting atrofidagilarning hammasidan qo'rqinchlisan. 
 <BR><SUP>9 </SUP>Ey Parvardigori Olam - Egam, Kim Senchalik qudratli, ey Egam?! Sadoqating atrofingni o'ragan. 
 <BR><SUP>10 </SUP>Asov dengizni yo'lga solguvchi Sensan, To'lqinlar quturganda bosguvchi Sensan. 
 <BR><SUP>11 </SUP>Jasadni ezganday maxluq Rahobni ezding, Qudratli qo'ling bilan g'animlaringni tarqatding. 
 <BR><SUP>12 </SUP>Samolar Senikidir, zamin ham Senikidir, Olamu undagi har narsa Senikidir, Hammasini Sen mustahkam qurgansan. 
 <BR><SUP>13 </SUP>Shimolu janubni ham Sen yaratgansan, Tovur, Xermon tog'lari Sening noming tufayli shodlikdan kuylaydi. 
 <BR><SUP>14 </SUP>Bilaging naqadar qudratlidir! Qo'ling kuchli, o'ng qo'ling muzaffardir! 
 <BR><SUP>15 </SUP>Adolat va haqqoniyatdir taxtingning poydevori, Oldingda yuradi sevgi va sadoqat. 
 <BR><SUP>16 </SUP>Baxtlidir sevinch hayqiriqlarini bilgan xalq, Ey Egam, huzuring nurida yurgan xalq baxtlidir! 
 <BR><SUP>17 </SUP>Sening noming tufayli ular kun bo'yi sevinadi, Sening adolating tufayli ular yuksaladi. 
 <BR><SUP>18 </SUP>Zotan, Sen ularning kuchi, shuhratisan, Qudratimiz yuksalar Sening lutf-karamingdan. 
 <BR><SUP>19 </SUP>Ey Egam, qalqonimizni Sen tanlading, Ey Isroil xalqining Muqaddas Xudosi, Sen bizga shohimizni berding. 
 
 <BR><SUP>20 </SUP> Qadimda Sen taqvodorlaringga vahiyda aytdingki: "Mashhur jangchiga Men kuch berdim, Xalq orasidan yosh yigitni yuksaltirdim. 
 <BR><SUP>21 </SUP>Qulim Dovudni Men topdim, Muqaddas moyimni surtib uni tanladim. 
 <BR><SUP>22 </SUP>Mening qo'lim doim uni quvvatlaydi, Bilagim uni kuchli qiladi. 
 <BR><SUP>23 </SUP>G'anim uni alday olmaydi, Zolim uni qisa olmaydi. 
 <BR><SUP>24 </SUP>Uning ko'z o'ngida dushmanlarini ezib tashlayman, Uni yomon ko'rganlarni qirib tashlayman. 
 <BR><SUP>25 </SUP>Sadoqatim, sodiq sevgim u bilan bo'ladi, Men tufayli uning qudrati yuksaladi. 
 <BR><SUP>26 </SUP>Uning qudratini dengiz uzra barqaror qilaman, Uning hukmronligini daryolar uzra o'rnataman. 
 <BR><SUP>27 </SUP>U Menga aytadi: Â«Sen Otamsan! Xudoyimsan, najotim qoyasi Sensan.Â» 
 <BR><SUP>28 </SUP>Men uni to'ng'ich o'g'il qilib olaman, Yer yuzi shohlarining qudratlisi qilaman. 
 <BR><SUP>29 </SUP>Unga bo'lgan cheksiz sevgimda to abad sobit turaman, U bilan qilgan ahdimni davom ettiraman. 
 <BR><SUP>30 </SUP>Uning naslini to abad mustahkam qilaman, Uning taxti osmon turguncha turadi. 
 <BR><SUP>31 </SUP>Bordi-yu, uning nasli qonunimdan yuz o'girsa, Mening qoidalarim bo'yicha ular yurmasalar, 
 <BR><SUP>32 </SUP>Agarda farmonlarimni buzsalar, Mening amrlarimga rioya etmasalar, 
 <BR><SUP>33 </SUP>Ularni itoatsizligi uchun xivich bilan jazolayman, Gunohi uchun ularni tayoq bilan jazolayman. 
 <BR><SUP>34 </SUP>Dovuddan esa sevgimni darig' tutmayman, Sadoqatimga aslo xiyonat etmayman. 
 <BR><SUP>35 </SUP>Men ahdimni buzmayman, Aytgan so'zimdan aslo qaytmayman. 
 <BR><SUP>36 </SUP>Muqaddas nomim haqi ilk va so'ng marta ont ichdim, Dovudni Men aslo aldamayman. 
 <BR><SUP>37 </SUP>Uning nasli to abad davom etadi, Uning taxti qarshimda quyosh kabi turadi. 
 <BR><SUP>38 </SUP>Oyga, samolardagi o'sha sodiq guvohga o'xshab, Taxti to abad mahkam turadi.â 
 
 <BR><SUP>39 </SUP> Endi esa, ey Egam, Sen uni nafrat bilan rad etding, O'zing shoh qilib tanlaganingdan g'oyat g'azablanding. 
 <BR><SUP>40 </SUP>Men - O'z quling bilan qilgan ahdingdan qaytding, Uning tojini Sen tuproqqa qording. 
 <BR><SUP>41 </SUP>Shaharlarining hamma devorlarini qulatding, QalÊ¼alarini vayronaga aylantirding. 
 <BR><SUP>42 </SUP>Yo'ldan o'tayotganlarning hammasi uni taladi, Qo'shni xalqlarga u masxara bo'ldi. 
 <BR><SUP>43 </SUP>Shohimizning dushmanlarini g'olib qilding, Uning hamma g'animlarini sevintirding. 
 <BR><SUP>44 </SUP>Qilichining damini qaytarding, Jangda unga Sen madad bermading. 
 <BR><SUP>45 </SUP>Uning ulug'vorligiga Sen chek qo'yding, Taxtini yerga uloqtirib yubording. 
 <BR><SUP>46 </SUP>Yoshlik kunlarini qisqartirding, Uni sharmandayu sharmisor qilding. 
 
 <BR><SUP>47 </SUP> Ey Egam, bu qachongacha davom etadi? O'zingni bizdan to abad yashirasanmi? Qachongacha g'azabing otash kabi yonadi? 
 <BR><SUP>48 </SUP>Esingda tut, hayotim naqadar qisqa, Ne uchun insonni behuda yaratding?! 
 <BR><SUP>49 </SUP>Qaysi inson o'limni ko'rmas ekan?! Kim o'liklar diyori changalidan omon qolar ekan?! 
 <BR><SUP>50 </SUP>Ey Rabbiy, qani oldingi buyuk sevging? Sadoqating ila buni Dovudga vaÊ¼da bergan eding-ku! 
 <BR><SUP>51 </SUP>Ey Rabbiy, men, quling, qanchalar masxara bo'lganimni yodingda tut. Hamma xalqlarning haqoratlarini bag'rimda ko'tarib yuribman-ku! 
 <BR><SUP>52 </SUP>Ey Egam, dushmanlaring tanlagan shohingni masxaralaganini, Uning har bir qadamini tahqir etganlarini yodda tut! 
 
 <BR><SUP>53 </SUP> Egamizga to abad olqishlar bo'lsin! 
 Omin! Omin! 
 
 
<BR><BR><A NAME="89"><H1>89</H1>
<BR><SUP>1 </SUP>
Xudo odami Musoning ibodati. 
 <BR><SUP>2 </SUP> Ey Rabbiy, nasllar osha Sen panohimiz bo'lgan eding. 
 <BR><SUP>3 </SUP>Tog'lar hali paydo bo'lmasdan oldin, Yeru olamni yaratmasingdan oldin, Abadulabad Sen Xudosan. 
 <BR><SUP>4 </SUP>Sen insonni tuproqqa qaytarasan, "Qaytinglar tuproqqa, ey bandalarâ, deb aytasan. 
 <BR><SUP>5 </SUP>Ming yil Sening nazaringda bir kundaydir, Qisqa bir tun vaqtidaydir. 
 
 <BR><SUP>6 </SUP> Sen odamlarni supurib tashlaysan, Ular go'yo tushga o'xshaydi. Ular tongda ungan yangi maysa kabidir. Tongda maysa yangidan o'sib chiqsa ham Oqshomda so'lib, xazon bo'ladi. 
 
 <BR><SUP>7 </SUP> Sening g'azabingdan adoyi tamom bo'ldik, Qahringdan biz vahimaga tushdik. 
 <BR><SUP>8 </SUP>Gunohlarimizni Sen oldingga keltirding, Yashirin gunohlarimizni nurlaring yoritib turadi. 
 
 <BR><SUP>9 </SUP> Kunlarimiz Sening g'azabing ostida o'tadi, Yillarimiz bir oh kabi, tez nihoyasiga yetadi. 
 <BR><SUP>10 </SUP>Kunlarimiz yetmish yil ekan, Agar bardam bo'lsak, sakson yil ekan. Eng ajoyib yillar zahmat, jafo bilan kecharkan, Umrimiz tez o'tar, o'zimiz uchib ketarmiz. 
 
 <BR><SUP>11 </SUP> Sening g'azabing qudratini kim bila olar?! Qahring, O'zingga loyiq qo'rquv kabi buyukdir. 
 <BR><SUP>12 </SUP>Umrimiz kunlarini sanashni bizga o'rgatgin, Toki biz dono qalbga ega bo'laylik. 
 
 <BR><SUP>13 </SUP> Kel, ey Egam! Qachongacha kutamiz?! O'z qullaringga shafqat qilgin! 
 <BR><SUP>14 </SUP>Saharda sodiq sevging bilan bizni qondirgin, Umrimiz bo'yi qo'shiq aytib, xursand bo'laylik. 
 <BR><SUP>15 </SUP>Kulfatlar ko'rdik ko'p kunlar, Bizni qayg'uga giriftor qilding qancha yillar, O'sha kunlar evaziga bizni xursand qil. 
 <BR><SUP>16 </SUP>Biz, O'z qullaringga qudratli ishlaringni ko'rsatgin, Bizning naslimiz ulug'vorligingni ko'rsin. 
 <BR><SUP>17 </SUP>Ey Rabbimiz Xudo, lutf-karaming bizga yor bo'lsin, Qilgan ishimiz baroridan kelsin, Ha, ishlarimizga baraka bergin! 
 
 
<BR><BR><A NAME="90"><H1>90</H1>
<BR><SUP>1 </SUP> Xudoyi Taolo panohida yashaydiganlar Qodir Xudo soyasida orom topar. 
 <BR><SUP>2 </SUP>Men Egamga shunday deyman: "Sen panohimsan, qalÊ¼amsan, Men umid bog'lagan Xudoyimsan.â 
 
 <BR><SUP>3 </SUP> Albatta U xalos etar seni ovchining tuzog'idan, Xalos etar seni qirg'in keltiruvchi vabodan. 
 <BR><SUP>4 </SUP>Seni U qanotlari ostiga olar, Uning panohida bexatar bo'lasan, Sadoqati bilan senga qalqon, devor bo'lar. 
 <BR><SUP>5 </SUP>Shunda qo'rqmaysan tunning vahimasidan, Qo'rqmaysan kunduzi uchgan o'qdan, 
 <BR><SUP>6 </SUP>Zulmatda bildirmay keladigan vabodan, Qoq peshinda qirg'in keltiruvchi o'latdan. 
 
 <BR><SUP>7 </SUP> Mingtasi chap yoningda yiqilib qoladi, O'n mingtasi o'ng yoningda yiqilib qoladi, Ammo bu kulfatlar senga yaqin kelmaydi. 
 <BR><SUP>8 </SUP>Faqat ko'zlaringni och, shunda ko'rasan Fosiqning qanday jazo olganini. 
 
 <BR><SUP>9 </SUP> Agar Egamizni panohing qilsang, Boshingga biron baxtsizlik kelmas. Xudoyi Taoloni qo'rg'oning qilsang, Biron falokat chodiringga yo'lamas. 
 <BR><SUP>10 </SUP> Agar Egamizni panohing qilsang, Boshingga biron baxtsizlik kelmas. Xudoyi Taoloni qo'rg'oning qilsang, Biron falokat chodiringga yo'lamas. 
 <BR><SUP>11 </SUP>U sen to'g'ringda farishtalariga amr beradi, Farishtalar hamma yo'llaringni qo'riqlaydi. 
 <BR><SUP>12 </SUP>Oyog'ing toshga qoqilib ketmasin deya, Farishtalar qo'llarida seni ko'tarib boradi. 
 <BR><SUP>13 </SUP>Sher va zaharli ilon ustidan bosib o'tasan, Yirtqich sher, ilonni oyog'ing bilan ezasan. 
 
 <BR><SUP>14 </SUP> Egamiz shunday deydi: "U Meni yaxshi ko'rgani uchun Men uni qutqaraman. Meni bilgani uchun Men uni himoya qilaman. 
 <BR><SUP>15 </SUP>U iltijo qilganda Men javob beraman, Og'ir kunlarida u bilan birga bo'laman, Uni qutqarib, unga izzat ko'rsataman. 
 <BR><SUP>16 </SUP>Uzoq umr berib, uni mamnun qilaman, Unga najot beraman.â 
 
 
<BR><BR><A NAME="91"><H1>91</H1>
<BR><SUP>1 </SUP>
Sano. Shabbat kuni aytilgan qo'shiq. 
 <BR><SUP>2 </SUP> Ey Egam, Senga shukur aytmoq yaxshidir, Ey Xudoyi Taolo, Senga hamdu sano kuylamoq yaxshidir. 
 <BR><SUP>3 </SUP>EÊ¼lon qilmoq yaxshidir subhidamda sodiq sevgingni, EÊ¼lon qilmoq yaxshidir kechalari sadoqatingni. 
 <BR><SUP>4 </SUP>Yaxshidir aytmoq bularni musiqa chalib O'n torli asbobda, lirada, arfa jo'rligida! 
 <BR><SUP>5 </SUP>Ey Egam, qudratli ishlaringdan men shodman, Qilgan ishlaringdan xursand bo'lib kuylayman. 
 
 <BR><SUP>6 </SUP> Ey Egam, ishlaring naqadar buyukdir! O'ylaring juda ham terandir! 
 <BR><SUP>7 </SUP>Aqlsiz kimsa buni bila olmaydi, Ahmoq kimsa buni tushuna olmaydi: 
 <BR><SUP>8 </SUP>Garchi fosiqlar maysa kabi unib chiqsa ham, Badkirdorlar gullab-yashnasa ham, Ular to abad yo'q bo'ladi. 
 <BR><SUP>9 </SUP>Sen-chi, ey Egam, to abad ulug'vorsan. 
 <BR><SUP>10 </SUP>Ey Egam, dushmanlaring albatta yo'q bo'ladi, Ular shubhasiz halok bo'ladi. Badkirdorlarning hammasi tarqalib ketadi. 
 <BR><SUP>11 </SUP>Meni yovvoyi buqaday kuchli qilding, Qudrating bilan menga qaytadan kuch ato etding. 
 <BR><SUP>12 </SUP>Dushmanlarim mag'lubiyatin ko'zlarim ko'rdi, Badkirdorlar zavolin quloqlarim eshitdi. 
 
 <BR><SUP>13 </SUP> Solihlar palma daraxtiday gullab-yashnaydi, Lubnondagi sadr daraxtiday yuksaladi. 
 <BR><SUP>14 </SUP>Ular Egamizning uyiga o'tqazilgan, Xudoyimizning hovlisida ular yashnaydi. 
 <BR><SUP>15 </SUP>Keksalikda ham hamon hosil beradi, Yam-yashil, navqiron bo'lib turaveradi. 
 <BR><SUP>16 </SUP>Ular birgalikda shunday deb eÊ¼lon qiladi: "Egamiz odildir! U mening suyangan qoyamdir, Unda nohaqlik yo'qdir.â 
 
 
<BR><BR><A NAME="92"><H1>92</H1>
<BR><SUP>1 </SUP> Egamiz Shohdir, U ulug'vorlikka burkangan, Ulug'vorlikka burkanib, qudrat bilan qurollangan. Olamni mustahkam o'rnatgan, olam aslo tebranmas. 
 
 <BR><SUP>2 </SUP> Sening taxting qaror topgan azaldan, Sen O'zing mavjudsan azaldan. 
 <BR><SUP>3 </SUP>Dengizlar guvullamoqda, ey Egam, Dengizlar hayqirmoqda, ey Egam, Dengizlar to'lqinlarini ko'tarmoqda. 
 <BR><SUP>4 </SUP>Yuksakdagi Egamiz dengiz to'lqinlaridan ham qudratliroqdir, Bahaybat suvlarning pishqirishidan ham qudratliroqdir. 
 <BR><SUP>5 </SUP>Sening farmonlaring sobitdir, Uyingga muqaddaslik ziynatdir Abadulabad, ey Egam! 
 
 
<BR><BR><A NAME="93"><H1>93</H1>
<BR><SUP>1 </SUP> Ey Egam, Sen qasoskor Xudosan, Ey qasoskor Xudo, nuringni soch! 
 <BR><SUP>2 </SUP>Qani, bo'l, ey yer yuzini hukm etguvchi, Mag'rurlarning jazosini ber. 
 <BR><SUP>3 </SUP>Qachongacha fosiqlar tantana qilar? Ey Egam, qachongacha? 
 
 <BR><SUP>4 </SUP> Og'izlaridan balandparvoz so'zlar otilib chiqyapti-ku! Hamma badkirdorlar maqtanyapti-ku! 
 <BR><SUP>5 </SUP>Ey Egam, ular xalqingni ezyapti, O'zing tanlagan elatingga zulm qilyapti. 
 <BR><SUP>6 </SUP>Beva, musofirni ular o'ldiryapti, Yetimlarni yo'q qilyapti. 
 <BR><SUP>7 </SUP>Ular aytyapti: "Egamiz ko'rmas, Yoqbning Xudosi eÊ¼tibor bermas.â 
 
 <BR><SUP>8 </SUP> Tushunib oling, ey xalq orasidagi tentaklar. Qachon sizlarga aql kirar, ey ahmoqlar?! 
 <BR><SUP>9 </SUP>Quloqni yaratgan eshitmaydimi?! Ko'zni ato etgan ko'rmaydimi?! 
 <BR><SUP>10 </SUP>Xalqlarga tanbeh beruvchi jazolamaydimi?! Uning O'zi insonga o'rgatadi-ku! 
 <BR><SUP>11 </SUP>Egamiz insonning niyatini anglaydi, Niyatlarimiz behudaligini biladi. 
 
 <BR><SUP>12 </SUP> Ey Egam, baxtlidir Sening tanbehingni olganlar, Baxtlidir Sening qonuningdan o'rganuvchilar. 
 <BR><SUP>13 </SUP>Yomon kunlardan ularni Sen omon saqlaysan. Fosiq uchun chuqur qazilguncha ular omon bo'ladilar. 
 <BR><SUP>14 </SUP>Ey Egam, O'z xalqingni tark etmaysan, O'zing tanlagan elatingni tashlab qo'ymaysan. 
 <BR><SUP>15 </SUP>Hukmning asosi yana adolat bo'ladi, Jamiki pokdillar adolatni qo'llab-quvatlaydi. 
 
 <BR><SUP>16 </SUP> Fosiqlardan kim meni himoya qiladi? Badkirdorlarga qarshi kim men tomon bo'ladi? 
 <BR><SUP>17 </SUP>Ey Egam, agarda Sen menga yordam bermaganingda, Mening jonim tezda o'lim sukunatiga cho'kardi. 
 <BR><SUP>18 </SUP>"Oyoqlarim qoqiladiâ, deb o'ylaganimda, Ey Egam, sodiq sevging meni qo'lladi. 
 <BR><SUP>19 </SUP>Ichim xavotirga to'lib ketganda, Sen bergan tasalli menga quvonch keltirdi. 
 
 <BR><SUP>20 </SUP> Zolim hukmdorlar Xudoga sherik bo'larmi?! Axir, ular farmonlari bilan kulfat keltiradi-ku! 
 <BR><SUP>21 </SUP>Ular solihlarga qarshi birlashadi, Gunohsizlarni o'limga mahkum etadi. 
 <BR><SUP>22 </SUP>Ammo Egam mening qalÊ¼amdir, Mening panoh qoyam Xudodir. 
 <BR><SUP>23 </SUP>Fosiqligi uchun Egamiz ularni qirib tashlaydi, Gunohlari uchun jazosini beradi. Ha, Egamiz Xudo ularni ildizidan quritadi. 
 
 
<BR><BR><A NAME="94"><H1>94</H1>
<BR><SUP>1 </SUP> Kelinglar, sevinch ila Egamizni kuylaylik, Najotimiz Qoyasiga shodlik ila hayqiraylik. 
 <BR><SUP>2 </SUP>Shukrona aytib, Uning huzuriga boraylik, Unga qo'shiqlar aytib, shodlikdan hayqiraylik. 
 <BR><SUP>3 </SUP>Zotan, Egamiz ulug' Xudodir, Jamiki xudolar ustidan ulug' Shohdir. 
 <BR><SUP>4 </SUP>Zaminning eng chuqur joylari Uning qo'lidadir, Tog'larning cho'qqilari ham Unikidir. 
 <BR><SUP>5 </SUP>Unikidir O'zi yaratgan dengiz ham, Qo'li barpo qilgan quruq yer ham. 
 
 <BR><SUP>6 </SUP> Kelinglar, taÊ¼zim qilib, sajda etaylik, Yaratgan Egamiz oldida tiz cho'kaylik. 
 <BR><SUP>7 </SUP>U Xudoyimizdir, biz Uning yaylovidagi xalqmiz, Biz Uning qo'l ostidagi qo'ylarmiz. 
 Egamiz shunday deydi: "Qaniydi, bugun Mening ovozimga quloq solsangiz! 
 <BR><SUP>8 </SUP>Otalaringiz kabi tosh yurak bo'lmanglar. Marivada, sahrodagi Massaxda ular qilgan ishni qilmanglar. 
 <BR><SUP>9 </SUP>Otalaringiz Mening ishlarimni ko'rsa ham, U yerda Meni sinab ko'rdilar. 
 <BR><SUP>10 </SUP>Qirq yil u nasldan nafratlanib, Shunday dedim: Â«Bu xalq Mendan yuz o'giradi, Amrlarimga bo'ysunishdan bosh tortadi.Â» 
 <BR><SUP>11 </SUP>Shu bois g'azablanib, ont ichdim: Â«Ular farog'at diyorimga kirmaydiÂ», dedim.â 
 
 
<BR><BR><A NAME="95"><H1>95</H1>
<BR><SUP>1 </SUP> Ey olam, Egamizni tarannum eting! Egamizga yangi bir qo'shiq ayting. 
 <BR><SUP>2 </SUP>Egamizni tarannum eting, Unga olqishlar bo'lsin, Uning bergan najotidan har kuni so'ylang. 
 <BR><SUP>3 </SUP>EÊ¼lon qiling elatlar orasida Uning shuhratini, Jamiki xalqlar orasida Uning ajoyibotlarini. 
 <BR><SUP>4 </SUP>Egamiz buyukdir, ko'p maqtovga loyiqdir, Jamiki xudolardan U izzatlidir. 
 <BR><SUP>5 </SUP>Zotan, xalqlarning hamma xudolari butlardir, Egamiz esa samolarni yaratgandir. 
 <BR><SUP>6 </SUP>Shuhratu ulug'vorlik Uning huzuridadir, Qudratu go'zallik Uning muqaddas maskanidadir. 
 
 <BR><SUP>7 </SUP> Egamizga hamdlar ayting, ey zamin xalqlari! Egamizning qudratiyu shuhratiga hamdlar o'qing! 
 <BR><SUP>8 </SUP>Egamizning sharafiga sanolar ayting! Nazrlar keltirib, Uning hovlisiga kiring! 
 <BR><SUP>9 </SUP>Muqaddas ulug'vorlikka burkangan Egamizga sajda qiling! Ey zamin ahli, Uning oldida titrab turing! 
 <BR><SUP>10 </SUP>Elatlar orasida aytingki: "Egamiz Shohdir! Olam mustahkam o'rnashgan, hech qachon tebranmaydi, U xalqlarni haqqoniy hukm qilar.â 
 <BR><SUP>11 </SUP>Samolar shod bo'lsin, zamin quvonsin, Dengizu undagi hamma jonzot guvullasin. 
 <BR><SUP>12 </SUP>Dalalaru undagi har narsa sevinch ila jo'shsin, O'rmondagi hamma daraxt shodlikdan qo'shiq aytsin. 
 <BR><SUP>13 </SUP>Egamiz oldida ular qo'shiq aytar, ana, U kelayotir, Zaminni boshqarmoq uchun U kelayotir, Olamni adolat ila U boshqarar, Xalqlarni O'z haqiqati ila boshqarar. 
 
 
<BR><BR><A NAME="96"><H1>96</H1>
<BR><SUP>1 </SUP> Egamiz Shohdir, zamin quvonsin, Dengiz ortidagi hamma yurtlar shod bo'lsin. 
 <BR><SUP>2 </SUP>Bulutlar, zimziyo zulmat Uning atrofini o'ragan, Adolatu haqiqat Uning taxtiga poydevor bo'lgan. 
 <BR><SUP>3 </SUP>Egamiz olovini O'zidan oldin yuboradi, Olovi har tarafdagi dushmanlarni yutadi. 
 <BR><SUP>4 </SUP>Chaqmoqlari olamni yoritadi, Zamin buni ko'rib titraydi. 
 <BR><SUP>5 </SUP>Butun olamning Rabbiysi oldida, Egamiz oldida tog'lar mumday eriydi. 
 
 <BR><SUP>6 </SUP> Samolar eÊ¼lon qiladi Uning adolatini, Jamiki xalqlar ko'radi Uning ulug'vorligini. 
 <BR><SUP>7 </SUP>Butlarga sajda qiluvchilar, Behuda sanamlari ila maqtanuvchilar Sharmanda bo'ladi. Barcha xudolar Egamizga taÊ¼zim qiladi. 
 
 <BR><SUP>8 </SUP> Ey Egam! Sening adolatingdan Yahudo shaharlari shod bo'ladi, Quddus eshitib, quvonadi. 
 <BR><SUP>9 </SUP>Ey Egam, yer yuzidagi buyuk hukmdor Sensan, Hamma xudolardan Sen yuksalgansan. 
 
 <BR><SUP>10 </SUP> Ey Egamizni sevganlar! Yomonlikdan nafratlaning. U taqvodorlarining jonlarini O'zi asraydi, Fosiqlarning qo'lidan ularni xalos etadi. 
 <BR><SUP>11 </SUP>Solihlarga nur sochilgay, Yuragi poklar uzra shodlik yoyilgay. 
 <BR><SUP>12 </SUP>Ey solihlar, Egamiz tufayli shodlaning, Uning muqaddas nomini olqishlang! 
 
 
<BR><BR><A NAME="97"><H1>97</H1>
<BR><SUP>1 </SUP> Yangi bir qo'shiq ayting Egamizga! Axir, U ajoyib ishlar qildi. O'zining o'ng qo'li, muqaddas bilagi bilan zafar qozondi. 
 <BR><SUP>2 </SUP>Egamiz zafarining dong'ini taratdi, Xalqlarga najotini namoyon qildi. 
 <BR><SUP>3 </SUP>Isroil xalqiga bo'lgan sevgisiyu sadoqatini yodida tutdi. Yerning to'rt tomoni Xudoyimiz bergan najotni ko'rdi. 
 
 <BR><SUP>4 </SUP> Ey zamin ahli, Egamizni olqishlab, xitob qiling, Sevinchli kuy-qo'shiqlar ila Unga xitob qiling. 
 <BR><SUP>5 </SUP>Lira chalib, Egamizga hamdu sano kuylang, Lira chalib, qo'shiqlar ayting. 
 <BR><SUP>6 </SUP>Karnayu burg'ularni chaling, Shohni - Egamizni olqishlab, xitob qiling. 
 
 <BR><SUP>7 </SUP> Jo'sh ursin dengizu undagi hamma jonzot, Jo'sh ursin olamu unda yashovchi hamma maxluqot. 
 <BR><SUP>8 </SUP>Egamiz oldida daryolar qarsak chalsin, Qirlar birga shodlanib qo'shiq aytsin. 
 <BR><SUP>9 </SUP>Zotan, Egamiz yerda hukm etgani kelmoqda, U olamni to'g'ri hukm etadi, Adolat ila xalqlarni hukm qiladi. 
 
 
<BR><BR><A NAME="98"><H1>98</H1>
<BR><SUP>1 </SUP> Egamiz Shohdir, xalqlar titrasin! Karublar orasida taxt qurgan U! Zamin larzaga kelsin! 
 <BR><SUP>2 </SUP>Egamiz Quddusda ulug'dir, Jamiki xalqlar uzra yuksakdadir. 
 <BR><SUP>3 </SUP>Uning nomi ulug', haybatlidir! Hamma Uni madh qilsin, Zero, muqaddasdir U! 
 
 <BR><SUP>4 </SUP> Shoh qudratlidir, adolatparvardir, U odillikni o'rnatgan! Yoqb nasli orasida Adolatli va to'g'ri hukm chiqargan! 
 <BR><SUP>5 </SUP>Egamiz Xudoni ulug'langlar! Uning poyiga sajda qilinglar. Zero, muqaddasdir U! 
 
 <BR><SUP>6 </SUP> Muso va Horun Uning ruhoniylaridan edi, Shomuil ham Egamizga iltijo qilganlardan biri edi. Ular Egamizga iltijo qildi, U javob berdi. 
 <BR><SUP>7 </SUP>Ustun shaklidagi bulut ichra ular bilan gaplashdi, Ular Egamizning farmonlariga Hamda U bergan qonunlariga rioya qilardi. 
 
 <BR><SUP>8 </SUP> Ularga javob berding, ey Egamiz Xudo! Sen ularni kechiruvchi Xudo bo'lding, Ularni jazolading yomon yo'ldan ketganlarida. 
 
 <BR><SUP>9 </SUP> Ulug'langlar Egamiz Xudoni! Sajda qiling Unga muqaddas tog'ida. Zero, muqaddasdir Egamiz Xudo! 
 
 
<BR><BR><A NAME="99"><H1>99</H1>
<BR><SUP>1 </SUP> Ey zamin ahli, Egamizga shodlik ila hayqiring, 
 <BR><SUP>2 </SUP>Xursand bo'lib Egamizga sajda qiling, Shodlanib, qo'shiq aytib, Uning huzuriga keling. 
 
 <BR><SUP>3 </SUP> Bilingki, Egamiz Xudodir, Bizni yaratgan Udir, biz Unikimiz. Biz Uning xalqimiz, yaylovidagi qo'ylarimiz. 
 
 <BR><SUP>4 </SUP> Shukrona aytib, darvozalaridan kiring, Hamdu sano aytib, hovlilariga kiring. Shukrona aytib, Uning nomini olqishlang! 
 
 <BR><SUP>5 </SUP> Egamiz yaxshidir, Uning sodiq sevgisi abadiy davom etadi, Sadoqati esa barcha nasllarga o'tadi. 
 
 
<BR><BR><A NAME="100"><H1>100</H1>
<BR><SUP>1 </SUP> Sadoqatingni, adolatingni kuylayman, Seni, ey Egam, tarannum etaman. 
 <BR><SUP>2 </SUP>Benuqson hayot kechirishni o'rganaman, Qachon bunga erishaman? 
 Pok yurak ila o'z uyimda umr kechiraman. 
 <BR><SUP>3 </SUP>Hech qanday yovuzlikka yo'l qo'ymayman. Qing'ir ishlardan nafratlanaman, Men ularga hech qo'shilmayman. 
 <BR><SUP>4 </SUP>Ters ishlarni rad qilaman, Yomonlik mendan uzoq bo'ladi. 
 <BR><SUP>5 </SUP>Do'sti ortidan g'iybat qiladiganni yo'q qilaman, Takabburlik bilan qaraydigan ko'zlarga, Mag'rur yurakka aslo toqat qilmayman. 
 
 <BR><SUP>6 </SUP> Yonimda istiqomat qilsinlar deya, Yurtimning sodiq odamlariga xayrixoh bo'laman. To'g'ri yo'ldan yuradigan inson Menga xizmat qiladi. 
 <BR><SUP>7 </SUP>Hiylagarlar mening saroyimda qolmaydi, Yolg'onchilar qarshimda turmaydi. 
 <BR><SUP>8 </SUP>Har saharda yurtdagi fosiqlarni qiraman, Ey Egam, Sening shahringdan badkirdorlarni yo'q qilaman. 
 
 
<BR><BR><A NAME="101"><H1>101</H1>
<BR><SUP>1 </SUP>
Dard-alamga botganda, arzini Egamiz oldiga to'kkan g'aribning ibodati. 
 <BR><SUP>2 </SUP> Eshitgin ibodatimni, ey Egam, Yetib borsin Senga ohu nolam. 
 <BR><SUP>3 </SUP>Kulfatda qolganimda mendan yuz o'girma, Menga quloq tutgin. Chaqirganimda menga tez javob bergin. 
 <BR><SUP>4 </SUP>Umrim tutunday o'tib ketdi, Isitmadan butun tanam yonib ketyapti. 
 <BR><SUP>5 </SUP>Yuragim qurigan o'tday xazon bo'ldi, Biror narsa yeyishga istak yo'qoldi. 
 <BR><SUP>6 </SUP>Faryod qilib oh-nola chekaman, Shu bois etim suyagimga yopishgan. 
 <BR><SUP>7 </SUP>Dashtdagi qushga o'xshayman, Vayronadagi boyo'g'li kabidirman. 
 <BR><SUP>8 </SUP>Bedor bo'lib yotaman, Tomda yolg'iz qolgan qushga o'xshayman. 
 <BR><SUP>9 </SUP>G'animlarim doimo meni haqorat qiladi, Meni masxaralovchilar Ismimni laÊ¼nat o'qish uchun ishlatadi. 
 <BR><SUP>10 </SUP>Kulni non kabi yemoqdaman, Ichimligimga ko'z yoshlarimni qo'shmoqdaman. 
 <BR><SUP>11 </SUP>Sening qahru g'azabing tufayli shunday qilyapman, Axir, meni ko'tarib, bir yonga uloqtirding. 
 <BR><SUP>12 </SUP>Oqshomgi ko'lankaga o'xshaydi umrim, Qurigan maysaday bo'lib qoldim. 
 
 <BR><SUP>13 </SUP> Sen esa, ey Egam, to abad o'tirasan taxtingda, Nasllar osha Sening noming davom etar! 
 <BR><SUP>14 </SUP>Qo'zg'alib, shafqat ko'rsatasan Quddusga, Unga marhamat ko'rsatish vaqti keldi, Belgilangan vaqti-soati yetib keldi. 
 <BR><SUP>15 </SUP>Uning toshlari ham Sening qullaring uchun qimmatbahodir, Quddusning hatto tuprog'iga ham mehribonlik qilamiz. 
 
 <BR><SUP>16 </SUP> Xalqlar Egamizdan qo'rqadi, Uning shuhratidan yer yuzi shohlari titraydi. 
 <BR><SUP>17 </SUP>Zero, Egamiz Quddusni barpo qiladi, O'zining shuhrati ila zohir bo'ladi. 
 <BR><SUP>18 </SUP>Yo'qsillarning ibodatiga U eÊ¼tibor beradi, Ularning iltijolarini rad etmaydi. 
 
 <BR><SUP>19 </SUP> Hali tug'ilmagan xalq ham Egamizga hamdu sano aytsin, Kelajak nasl uchun bu yozib qo'yilsin: 
 <BR><SUP>20 </SUP>Asirlarning nolasiga quloq solay deb, Egamiz yuksakdagi muqaddas makonidan qaradi. O'limga mahkum bo'lganlarni qutqaray deb, U osmondan zaminga nazar tashladi. 
 <BR><SUP>21 </SUP>Asirlarning nolasiga quloq solay deb, Egamiz yuksakdagi muqaddas makonidan qaradi. O'limga mahkum bo'lganlarni qutqaray deb, U osmondan zaminga nazar tashladi. 
 <BR><SUP>22 </SUP>Shu bois Egamizning dong'i Quddusda eÊ¼lon qilinsin, Unga Sionda hamdu sano aytilsin. 
 <BR><SUP>23 </SUP>Egamizga birga sajda qilgani Xalqlaru shohliklar yig'iladi. 
 
 <BR><SUP>24 </SUP> Hali yosh paytimda Egam meni zaif qildi, Kunlarimni Uning O'zi qisqartirdi. 
 <BR><SUP>25 </SUP>Unga faryod qildim: "Ey Xudoyim, Yosh umrimni xazon qilmagin, Barcha nasllar osha Sen doimo borsan. 
 <BR><SUP>26 </SUP>Azalda zaminning poydevorini Sen qo'ygansan, Samolarni O'z qo'llaring ila yaratgansan. 
 <BR><SUP>27 </SUP>Ular yo'q bo'lib ketar, Sen turaverasan, Yeru osmon kiyim kabi eskirib ketadi, To'zib ketgan kiyimday ularni almashtirasan, Hammasini tashlab yuborasan. 
 <BR><SUP>28 </SUP>Sen esa hech o'zgarmassan, Sen to abad yashaysan. 
 <BR><SUP>29 </SUP>Qullaringning farzandlari xavfsiz yashar, Ularning nasli Sening huzuringda barqaror bo'lar.â 
 
 
<BR><BR><A NAME="102"><H1>102</H1>
<BR><SUP>1 </SUP> Egamizni olqishlagin, ey jonim, Uning muqaddas nomini olqishla, ey vujudim! 
 <BR><SUP>2 </SUP>Egamizni olqishlagin, ey jonim, Uning qilgan hamma yaxshiliklarini unutmagin! 
 <BR><SUP>3 </SUP>Hamma gunohlarimni U kechiradi, Barcha xastaliklarimga U shifo beradi. 
 <BR><SUP>4 </SUP>Meni qabrdan U qutqaradi, Sevgi, shafqat ila menga toj kiygizadi. 
 <BR><SUP>5 </SUP>Hayotimni neÊ¼mat ila U qondiradi, Yoshligim burgutning kuchiday yangilanadi. 
 
 <BR><SUP>6 </SUP> Egamiz to'g'ri ish qiladi, Mazlumlarga adolat qiladi. 
 <BR><SUP>7 </SUP>O'z yo'llarini U Musoga maÊ¼lum qilgan, Ishlarini Isroil xalqiga namoyon etgan. 
 <BR><SUP>8 </SUP>Egamiz rahmdil, inoyatlidir, Jahli tez chiqmaydi, sodiq sevgisi mo'ldir. 
 <BR><SUP>9 </SUP>U doimo bizni ayblamaydi, Yoki to abad g'azabini sochmaydi. 
 <BR><SUP>10 </SUP>Bizni U gunohlarimizga qarab jazolamas, Yomonliklarimizga qarab qaytarmas. 
 <BR><SUP>11 </SUP>Samolar zamindan naqadar balanddir! Egamizning sodiq sevgisi ham Undan qo'rqqanlarga shunday yuksakdir! 
 <BR><SUP>12 </SUP>Sharq g'arbdan qanchalik uzoq bo'lsa, Gunohlarimizni bizdan shu qadar uzoq qiladi. 
 <BR><SUP>13 </SUP>Ota bolalariga shafqat qilganday, Egamiz O'zidan qo'rqqanlarga rahm qiladi. 
 <BR><SUP>14 </SUP>Biz qanday yasalganimizni U biladi, Biz tuproq ekanimizni U yodida tutadi. 
 
 <BR><SUP>15 </SUP> Insonmiz, maysaga o'xshar umrimiz, Dasht guliga o'xshab gullaymiz. 
 <BR><SUP>16 </SUP>Shamol esar, maysa yo'q bo'lar, Uni o'z joyi eslamay qo'yar. 
 <BR><SUP>17 </SUP>Ammo Egamizning sodiq sevgisi Abadulabad Undan qo'rqqanlar bilan birgadir! Uning sodiqligi esa ularning nasliga o'tadi. 
 <BR><SUP>18 </SUP>Ha, Egamiz sodiq qoladi Uning ahdiga rioya qilganlarga, Uning amrlariga sadoqat ila itoat etganlarga. 
 
 <BR><SUP>19 </SUP> Egamiz taxtini o'rnatgandir samoda, Uning shohligi hukmrondir hamma yerda. 
 <BR><SUP>20 </SUP>Egamizni olqishlang, ey Uning farishtalari, Uning amrini ijro qiluvchi bahodirlar, Uning so'zlariga itoat etuvchilar! 
 <BR><SUP>21 </SUP>Ey Egamizning samoviy lashkarlari! Uning irodasini ijro etuvchi xizmatkorlari! Egamizni olqishlang! 
 <BR><SUP>22 </SUP>Ey Egamiz yaratganlarning hammasi! U hukmron bo'lgan har bir joyda Uni olqishlanglar! Ey jonim! Egamizni olqishla! 
 
 
<BR><BR><A NAME="103"><H1>103</H1>
<BR><SUP>1 </SUP> Egamni olqishla, ey jonim. 
 Ey Egam Xudo! Sen naqadar buyuksan, Shuhratu ulug'vorlikka burkangansan. 
 <BR><SUP>2 </SUP>Yopinchiqqa o'ralganday nurga chulg'angansan, Samolarni bir chodir kabi yoygansan. 
 <BR><SUP>3 </SUP>Osmondagi suvlar uzra dargohingni qurgansan, Bulutlarni jang aravasi qilasan, Shamol qanotlarini minib ketasan. 
 <BR><SUP>4 </SUP>Shamollarni O'zingga xabarchilar qilasan, Lovullagan olovni xizmatkorlaring etasan. 
 
 <BR><SUP>5 </SUP> Hech qachon tebranmasin deya, Sen zaminning poydevorini qo'ygansan, 
 <BR><SUP>6 </SUP>Zaminni libosga o'raganday, Tubsiz suvlar ila o'ragan eding, Hatto tog'lar cho'qqisini suvlar ko'mgan. 
 <BR><SUP>7 </SUP>Sening tahdidlaringdan suvlar chekinar, Sen gumburlatgan sadodan ular qochar. 
 <BR><SUP>8 </SUP>Suvlar tog'lar ustidan, vodiy bo'ylab oqar Sen ular uchun tayin etgan joyga. 
 <BR><SUP>9 </SUP>Bu suvlar toshmasin deb, Yana yer yuzini qayta qoplamasin deb, Sen chegara qo'ygansan! 
 
 <BR><SUP>10 </SUP> Buloqlarni toshirding Sen soyliklardan, Buloqlar oqib kelar tog'lar orasidan. 
 <BR><SUP>11 </SUP>Jamiki yovvoyi hayvonlarni buloqlar sug'oradi, Yovvoyi eshaklar tashnaligini qondiradi. 
 <BR><SUP>12 </SUP>Oqar suvlar bo'yida qushlar in quradi, Shoxlar orasidan ular sayraydi. 
 <BR><SUP>13 </SUP>Tog'larni sug'orasan yuqoridagi dargohingdan. Zamin to'la Sen o'stirgan meva bilan. 
 
 <BR><SUP>14 </SUP> Chorva uchun Sen o't-o'lan o'stirasan, Inson foydalansin deb, ekinlar o'stirgansan, Yeguligini tuproqdan olsin, deysan. 
 <BR><SUP>15 </SUP>Sen berasan inson ko'nglini chog' qiluvchi sharobni, Yuzga jilo beruvchi zaytun moyini, Inson hayotiga quvvat beruvchi nonni. 
 <BR><SUP>16 </SUP>Ey Egam, Sening daraxtlaring, Ha, O'zing Lubnonda ekkan sadr daraxtlaring Suvga yaxshi qonadi. 
 <BR><SUP>17 </SUP>Qushlar daraxtlarda uya quradi, Sarv daraxtida laylak uy qiladi. 
 <BR><SUP>18 </SUP>Tog' echkisi baland tog'larda yashar, Bo'rsiqlar esa qoyalarda uya qurar. 
 <BR><SUP>19 </SUP>Vaqtni belgilasin deb, oyni yaratding, Quyosh ham biladi qachon botishin. 
 <BR><SUP>20 </SUP>Qorong'ilik cho'ktirganingda, tun bo'lar, O'rmondagi bor hayvon kezgani chiqar. 
 <BR><SUP>21 </SUP>Sherlar o'lja axtarib bo'kirar, O'z rizq-ro'zini, ey Xudo, Sendan izlar. 
 <BR><SUP>22 </SUP>Quyosh chiqar, ular ortga qaytarlar, O'zlarining inlarida yotarlar. 
 <BR><SUP>23 </SUP>Odamlar o'z ishlariga chiqarlar, Oqshomgacha yumushlari ila band bo'larlar. 
 
 <BR><SUP>24 </SUP> Ey Egam, ishlaring g'oyat turli-tumandir! Hammasini donolik ila yaratgansan, Zamin Sen yaratganlaring ila to'ladir. 
 <BR><SUP>25 </SUP>Mana, buyuk, bepoyon dengiz, Son-sanoqsiz yaratilganlar bilan to'la, Katta-kichik jonivorlar bor. 
 <BR><SUP>26 </SUP>Kemalar dengizlarda qatnaydi. Suvlarda o'ynasin deya, O'sha maxluq Levitanni yaratgansan. 
 
 <BR><SUP>27 </SUP> Ey Egam! O'z vaqtida rizqimizni bersin deya, Ularning hammasi Senga ko'z tikadi. 
 <BR><SUP>28 </SUP>Ularga rizqini berganingda, yig'ib oladi, Qo'llaringni ochganingda, ular yeb to'yadi. 
 <BR><SUP>29 </SUP>Yuzingni yashirganingda esa ular vahimaga tushadi, Jonlarini olganingda, o'lib, tuproqqa qaytadi. 
 <BR><SUP>30 </SUP>Ruhingni yuborganingda ular yaratiladi, Yer yuziga yangidan hayot berasan. 
 
 <BR><SUP>31 </SUP> Egamizning shuhrati to abad davom etsin, Egamiz O'z yaratganlaridan xursand bo'lsin. 
 <BR><SUP>32 </SUP>Yerga U boqqanda, yer titrar, Tog'larga tekkanda, tog'lar tutun chiqarar. 
 <BR><SUP>33 </SUP>Hayot ekanman, Egamni tarannum etaman, Bor ekanman, Xudoyimga hamdu sano kuylayman. 
 <BR><SUP>34 </SUP>U haqidagi o'ylarim xush kelsin Unga, Zotan, sevinaman men Egam tufayli. 
 <BR><SUP>35 </SUP>Yer yuzidan yo'q bo'lsin gunohkorlar, Bo'lmasin boshqa endi fosiqlar. 
 Egamni olqishla, ey jonim! Egamizga hamdu sanolar bo'lsin! 
 
 
<BR><BR><A NAME="104"><H1>104</H1>
<BR><SUP>1 </SUP> Egamizga shukur ayting, Unga sajda qiling, Boshqa xalqlar orasida Uning ishlarini bildiring. 
 <BR><SUP>2 </SUP>Tarannum qilib Uni, hamdu sano ila qo'shiq ayting, Uning jamiki ajoyib ishlarini so'zlab bering. 
 <BR><SUP>3 </SUP>Egamizning muqaddas nomi ila faxrlaning, Egamizga yuz burganlarning qalbi shodlikka to'lsin. 
 <BR><SUP>4 </SUP>Qudratli Egamizga yuz buring! Uning huzurida bo'lishga intiling. 
 <BR><SUP>5 </SUP>Ey sizlar, Egamizning quli Ibrohim nasli, Ey Yoqb o'g'illari - Egamizning tanlaganlari, Egamiz qilgan ajoyibotlarini esda tuting, Uning mo'jizalarini, chiqargan hukmlarini unutmang. 
 
 <BR><SUP>6 </SUP>Ey sizlar, Egamizning quli Ibrohim nasli, Ey Yoqb o'g'illari - Egamizning tanlaganlari, Egamiz qilgan ajoyibotlarini esda tuting, Uning mo'jizalarini, chiqargan hukmlarini unutmang. 
 
 <BR><SUP>7 </SUP> U Egamiz Xudodir, U butun yer yuzini adolatli hukm qiladi. 
 <BR><SUP>8 </SUP>O'z ahdini U to abad yoddan chiqarmas, Minglab nasllarga bergan vaÊ¼dasini unutmas. 
 <BR><SUP>9 </SUP>Rioya qilar U Ibrohim bilan qilgan ahdiga, IsÊ¼hoqqa qasam ichib bergan vaÊ¼dasiga. 
 <BR><SUP>10 </SUP>Yoqub uchun bu ahdni bir qonun qildi, Ha, Isroil uchun abadiy bir ahd qildi. 
 <BR><SUP>11 </SUP>Aytdiki: "KanÊ¼on yurtini senga beraman, Uni o'zingga abadiy mulk qilib olasan.â 
 
 <BR><SUP>12 </SUP> O'sha vaqtda ularning soni kam edi, Ha, juda kamchilik edilar. Ular bu yurtga kelgindi edi. 
 <BR><SUP>13 </SUP>Kezardi bir xalq orasidan boshqasiga, Bir shohlikdan boshqa yurtga. 
 <BR><SUP>14 </SUP>Egamiz hech kimga ularni ezishlariga yo'l qo'ymadi, Ularni deb shohlarga tanbeh berdi. 
 <BR><SUP>15 </SUP>Aytdiki: "Men tanlaganlarga tegmanglar, Payg'ambarlarimga zarar keltirmanglar.â 
 
 <BR><SUP>16 </SUP> KanÊ¼on yurti ustiga Egamiz ocharchilik yubordi, Bitta qoldirmay yeguliklarga qirg'in keltirdi. 
 <BR><SUP>17 </SUP>Ulardan oldin odam yubordi, Ha, Yusuf qul kabi sotildi. 
 <BR><SUP>18 </SUP>Uning oyoqlariga zanjir urildi, Bo'ynidan temir halqa o'tkazildi. 
 <BR><SUP>19 </SUP>Yusufning so'zlari bajo bo'ladigan vaqt kelguncha, Egamizning kalomi Yusufni sinadi. 
 <BR><SUP>20 </SUP>Misr shohi odam yuborib, Yusufni qutqardi, Ellarning hukmdori uni ozod qildi. 
 <BR><SUP>21 </SUP>Yusufni shoh saroyining boshqaruvchisi qilib tayin etdi, Jamiki mulkining hokimi qildi. 
 <BR><SUP>22 </SUP>Xohlasa saroydagi aÊ¼yonlarimni zanjirband qilsin, Maslahatchilarimga donolik ila o'git bersin deb, shunday qildi. 
 
 <BR><SUP>23 </SUP> So'ngra Isroil Misrga keldi, Ha, Yoqub nasli Xom yurtida musofir bo'ldi. 
 <BR><SUP>24 </SUP>Uning xalqini Egamiz barakali qildi, Dushmanlariga qaraganda, ko'paytirdi. 
 <BR><SUP>25 </SUP>Egamiz Misr xalqining yuraklarini o'zgartirdi, Ular Egamiz xalqidan nafratlandi, Egamizning qullariga qarshi ular fitna uyushtirdi. 
 
 <BR><SUP>26 </SUP> So'ngra Egamiz quli Musoni yubordi, Tanlab olgan Horunni birga jo'natdi. 
 <BR><SUP>27 </SUP>Misrliklar orasida, o'sha Xom yurtida Ikkalasi Egamizning mo'jizalarini, ajoyibotlarini ko'rsatdi. 
 <BR><SUP>28 </SUP>Egamiz zulmat yubordi, Misrni zulmatga burkadi, Axir, Misrliklar Egamizning amrlariga itoatsizlik qildi. 
 <BR><SUP>29 </SUP>Misrning suvlarini Egamiz qonga aylantirdi, Jamiki baliqlarini nobud qilib tashladi. 
 <BR><SUP>30 </SUP>Misr yurti to'lib ketdi qurbaqalarga, Yetib bordi hatto hukmdorlarning uyiga. 
 <BR><SUP>31 </SUP>Egamiz amr berganda, so'nalar galasi keldi, Misr bo'ylab burgalar qaynab ketdi. 
 <BR><SUP>32 </SUP>Yomg'ir o'rniga ularga Egamiz do'l yog'dirdi, Butun Misr bo'ylab chaqmoq chaqtirdi. 
 <BR><SUP>33 </SUP>Uzumzoru anjirzorlarini quritdi, Misrdagi daraxtlarni qo'porib tashladi. 
 <BR><SUP>34 </SUP>Egamiz amr berganda, chigirtkalar keldi, Son-sanoqsiz mayda chigirtkalar chiqib keldi. 
 <BR><SUP>35 </SUP>Ular Misrdagi butun o't-o'lanni yeb yubordi, Misr o'lkasidagi hosilni yeb bitirdi. 
 <BR><SUP>36 </SUP>Misrdagi jamiki to'ng'ich o'g'illarni Egamiz nobud qildi, Ha, ularning faxri, qut-baraka timsolini yo'q qildi. 
 
 <BR><SUP>37 </SUP> So'ng Egamiz O'z xalqini Oltinu kumushga boyitib olib chiqdi. Isroil qabilalarining orasida qoqilib qolgani bo'lmadi. 
 <BR><SUP>38 </SUP>Misrliklar Isroildan qo'rqib, vahimaga tushgandi, Ular ketgach, Misr xalqi sevindi. 
 <BR><SUP>39 </SUP>Xalqi ustida yopinchiq bo'lsin deb, Egamiz bulutni yoydi, Kechasi yorug'lik bo'lsin deb, alanga berdi. 
 <BR><SUP>40 </SUP>Isroil go'sht so'raganda Egamiz bedanalar berdi, Osmondan non yog'dirib, ularni to'yg'azdi. 
 <BR><SUP>41 </SUP>Egamiz qoyani ochdi, suv otilib chiqdi, Sahro bo'ylab daryoday suv oqdi. 
 <BR><SUP>42 </SUP>Egamiz O'zining muqaddas vaÊ¼dasini, O'z quli Ibrohimga bergan vaÊ¼dasini yodda tutdi. 
 <BR><SUP>43 </SUP>Shu bois xalqini olib chiqdi sevinch ila, O'z tanlaganlarini shodlik hayqiriqlari ila. 
 <BR><SUP>44 </SUP>Begona xalqlarning yurtlarini ularga berdi, O'sha xalqlarning boyligini Isroil mulk qilib oldi. 
 <BR><SUP>45 </SUP>"Isroil xalqi Mening farmonimga rioya qilsin, Mening qonunlarimga itoat etsinâ, deya Egamiz mana shularning hammasini qildi. 
 Egamizga hamdu sanolar bo'lsin! 
 
 
<BR><BR><A NAME="105"><H1>105</H1>
<BR><SUP>1 </SUP> Egamizga hamdu sanolar bo'lsin! 
 Egamizga shukrona ayting, U yaxshidir! Uning sodiq sevgisi abadiydir. 
 <BR><SUP>2 </SUP>Egamizning qudratli ishlarini kim batafsil ayta oladi?! Kim Unga mukammal hamdu sano ayta oladi?! 
 <BR><SUP>3 </SUP>Baxtlidir adolat ila ish tutganlar, Har doim to'g'ri ish qilganlar. 
 
 <BR><SUP>4 </SUP> Ey Egam, xalqingga muruvvat ko'rsatganingda meni eslagin, Ularga najot berganingda, menga ham yordam bergin, 
 <BR><SUP>5 </SUP>Toki tanlagan xalqingning iqbolini ko'rayin, Xalqingning shodligini ko'rib, men ham quvonayin, Ular bilan birga faxrlanib yurayin. 
 
 <BR><SUP>6 </SUP> Ey Isroil xalqi, ota-bobolarimiz kabi, biz gunoh qildik, Egri yo'ldan yurdik, yomonlik qildik. 
 <BR><SUP>7 </SUP>Ota-bobolarimiz Misrda bo'lganlarida, Egamizning ajoyib ishlariga eÊ¼tibor qilmadilar, Uning mo'l sodiq sevgisini eslamadilar, Qizil dengizda isyon qildilar. 
 <BR><SUP>8 </SUP>Qudratli kuchini bildirish uchun, O'z nomi haqi, Egamiz ularni qutqardi. 
 <BR><SUP>9 </SUP>U Qizil dengizga do'q urdi, dengiz quridi. Qup-quruq yerdan yetaklaganday, Isroil xalqini dengiz tubidan o'tkazdi. 
 <BR><SUP>10 </SUP>Egamiz ularni yov qo'lidan qutqardi, G'anim qo'lidan ularni ozod qildi. 
 <BR><SUP>11 </SUP>Suvlar qaytib, g'animlarni bosib qoldi, Dushmanlarning birontasi qutula olmadi. 
 <BR><SUP>12 </SUP>Shunda Isroil xalqi Egamizning so'ziga ishondi, Unga hamdu sanolar kuyladi. 
 
 <BR><SUP>13 </SUP> Ular tez orada Egamizning ishlarini unutdi, Egamizdan bemaslahat ish qildilar. 
 <BR><SUP>14 </SUP>Sahroda ular nafsi buzuqlik qildi, Dashtu biyobonda ular Xudoni sinadi. 
 <BR><SUP>15 </SUP>Egamiz ularga so'raganini berdi-yu, Ularga halokatli xastalikni ham yubordi. 
 
 <BR><SUP>16 </SUP> Qarorgohdagi xalq Musoga, Egamizga bag'ishlangan Horunga hasad qildi. 
 <BR><SUP>17 </SUP>Yer yorilib, Datanni yutib yubordi, Aburam bilan sheriklarini yamlab yubordi. 
 <BR><SUP>18 </SUP>Sheriklari ustiga olov tushdi, O'sha fosiqlarni alanga yondirdi. 
 
 <BR><SUP>19 </SUP> Sinay tog'ida ular buzoq yasadilar, O'sha oltin butga sajda qildilar. 
 <BR><SUP>20 </SUP>Ular Xudoning ulug'vorligini O't yeydigan buqa tasviriga alishdilar. 
 <BR><SUP>21 </SUP>Misrda buyuk ishlar qilgan Najotkori Xudoni unutdilar. 
 <BR><SUP>22 </SUP>Xom yurtida Egamiz ajoyibotlar ko'rsatgandi, Qizil dengizda qo'rqinchli ishlar qilgandi. Ana shularni Isroil xalqi unutdi. 
 <BR><SUP>23 </SUP>Shu bois Egamiz, ularni qiraman, dedi. Ammo Muso, Egamizning tanlagani o'rtaga tushib, Egamizdan iltijo qilib, Uni qahru g'azabidan qaytardi. 
 
 <BR><SUP>24 </SUP> So'ngra ular maftunkor yurtni xor qildilar, Egamizning vaÊ¼dasiga ishonmadilar. 
 <BR><SUP>25 </SUP>O'z chodirlarida ming'irlab nolidilar, Egamizga itoat etmadilar. 
 <BR><SUP>26 </SUP>Egamiz qo'lini ko'tarib, ont ichdi: "Sizlarni sahroda yakson qilaman. 
 <BR><SUP>27 </SUP>Naslingizni xalqlar orasiga tarqataman, Boshqa yurtlarga ularni sochib yuboraman.â 
 
 <BR><SUP>28 </SUP> So'ngra bizning ota-bobolarimiz Piyor tog'idagi Baalga sajda qilishga qo'shildilar, O'liklarga keltirilgan qurbonlikdan yedilar. 
 <BR><SUP>29 </SUP>Ular qilmishlari bilan Egamizni g'azablantirdilar, Ular o'latga giriftor bo'ldilar. 
 <BR><SUP>30 </SUP>Finxaz qo'zg'alib, aralashdi, Shunda o'lat ham to'xtadi. 
 <BR><SUP>31 </SUP>Shu bois Finxaz solihlik timsoli bo'ldi, Bu nasllardan nasllarga to abad davom etadi. 
 
 <BR><SUP>32 </SUP> Mariva suvlari bo'yida ular Egamizning qahrini keltirdilar, Ularning dastidan Musoning boshiga qayg'ular keldi. 
 <BR><SUP>33 </SUP>Ular Musoning g'azabini qo'zg'atdi, Muso ham o'ylamay gapirdi. 
 
 <BR><SUP>34 </SUP> Egamiz, xalqlarni qiringlar, deb amr bergandi, Ular Egamizning amrini bajarmadi. 
 <BR><SUP>35 </SUP>Begona xalqlar bilan ular aralashib, Ularning odatlarini o'rgandilar. 
 <BR><SUP>36 </SUP>Ular begona xalqlarning butlariga sajda qildilar, O'sha butlar Egamizning xalqiga tuzoq bo'ldi. 
 <BR><SUP>37 </SUP>Ular o'zlarining o'g'il-qizlarini Jinlarga qurbon qildilar. 
 <BR><SUP>38 </SUP>Ha, o'zlarining o'g'il-qizlarini KanÊ¼on butlariga qurbon qilib, Begunoh qon to'kdilar. Ularning qoni yurtni harom qildi. 
 <BR><SUP>39 </SUP>Ishlari bilan o'zlarini bulg'adilar, Qilmishlari bilan Egamizga bevafolik qildilar. 
 
 <BR><SUP>40 </SUP> Shunda Egamiz O'z xalqidan g'azablandi, Ulardan jirkandi. 
 <BR><SUP>41 </SUP>Ularni yot xalqlarning qo'liga berdi, G'animlari ular ustidan hukmron bo'ldi. 
 <BR><SUP>42 </SUP>Dushmanlari ularni siquvga oldi, Kuch bilan ularni bo'yin egdirdi. 
 <BR><SUP>43 </SUP>Ko'p marta Egamiz ularni qutqardi, Ular esa ataylab isyon qilgan edi, Gunohlari tufayli past ketdilar. 
 <BR><SUP>44 </SUP>Shunda ham Egamiz O'z xalqining nolalarini eshitib, Ularning kulfatlariga eÊ¼tibor berdi. 
 <BR><SUP>45 </SUP>Ular haqi O'z ahdini yodida tutdi, Mo'l sodiq sevgisi bilan ularga shafqat ko'rsatdi. 
 <BR><SUP>46 </SUP>Ularni asir olganlarni Shafqatli bo'lishga undadi. 
 
 <BR><SUP>47 </SUP> Ey Egamiz Xudo, bizlarni qutqar, Xalqlar orasidan bizni to'plab ol, O'zing muqaddassan, Senga shukur aytaylik, Madhga loyiq ishlaring bilan faxrlanaylik. 
 
 <BR><SUP>48 </SUP> Isroil xalqining Xudosi - Egamizga To abad olqishlar bo'lsin, Jamiki xalqlar: "Ominâ, deb aytsin. 
 Egamizga hamdu sanolar bo'lsin! 
 
 
<BR><BR><A NAME="106"><H1>106</H1>
<BR><SUP>1 </SUP> Egamizga shukrona ayting, U yaxshidir, Uning sodiq sevgisi abadiydir. 
 <BR><SUP>2 </SUP>Shunday desin Egamizdan najot topganlar, U kulfatdan qutqargan odamlar. 
 <BR><SUP>3 </SUP>Axir, Egamiz ularni sharqu g'arbdan, Shimolu janubdan to'plagan, Ko'p yurtlardan ularni yig'ib kelgan. 
 
 <BR><SUP>4 </SUP> BaÊ¼zilari cho'lu biyobonda tentirab yurdilar, Yashash uchun biron shaharga yo'l topmadilar. 
 <BR><SUP>5 </SUP>Och, tashna holda qoldilar, Sal bo'lmasa o'layozdilar. 
 <BR><SUP>6 </SUP>Kulfatda qolganlarida Egamizga nola qildilar, Egamiz ularni azob-uqubatlardan qutqardi. 
 <BR><SUP>7 </SUP>Ular yashaydigan shaharga borgunga qadar, Egamiz ularni to'g'ri yo'ldan yetakladi. 
 <BR><SUP>8 </SUP>Sodiq sevgisi uchun ular Egamizga shukrona aytsin! Egamizning insoniyatga ko'rsatgan ajoyib ishlari uchun shukur qilsin! 
 <BR><SUP>9 </SUP>Zotan, U qondirar tashna bo'lganlarni, To'ydirar neÊ¼matlar bilan ochlarni. 
 
 <BR><SUP>10 </SUP> BaÊ¼zilari zimziyo zulmatda o'tirardilar, Asir bo'lib, kishanda azob chekardilar. 
 <BR><SUP>11 </SUP>Ular Xudoning so'zlariga qarshi isyon qilgandilar, Xudoyi Taoloning yo'l-yo'riqlarini mensimadilar. 
 <BR><SUP>12 </SUP>Shu bois Xudo ularni og'ir ishlarga majbur etdi, Ular yiqilganda, yordam berishga biron kimsa bo'lmadi. 
 <BR><SUP>13 </SUP>Kulfatda qolganlarida Egamizga nola qildilar, Egamiz ularni azob-uqubatlardan qutqardi. 
 <BR><SUP>14 </SUP>Ularni zimziyo zulmatdan olib chiqdi, Ularning kishanlarini parcha-parcha qildi. 
 <BR><SUP>15 </SUP>Sodiq sevgisi uchun ular Egamizga shukrona aytsin! Egamizning insoniyatga ko'rsatgan ajoyib ishlari uchun shukur qilsin! 
 <BR><SUP>16 </SUP>Zotan, U bronza darvozalarni sindirar, Temir tambalarni ikkiga bo'lib tashlar. 
 
 <BR><SUP>17 </SUP> BaÊ¼zilari ahmoq bo'lib, itoatsizlik qildilar, Gunohlari tufayli azobga duchor bo'ldilar. 
 <BR><SUP>18 </SUP>Har qanday ovqatdan jirkanar edilar, O'lim og'ziga yaqinlashib qolgan edilar. 
 <BR><SUP>19 </SUP>Kulfatda qolganlarida Egamizga nola qildilar, Egamiz ularni azob-uqubatlardan qutqardi. 
 <BR><SUP>20 </SUP>Egamiz gapirib, ularga shifo berdi, Qabrdan ularni saqlab qoldi. 
 <BR><SUP>21 </SUP>Sodiq sevgisi uchun ular Egamizga shukrona aytsinlar! Egamizning insoniyatga ko'rsatgan ajoyib ishlari uchun shukur qilsinlar! 
 <BR><SUP>22 </SUP>Ular shukrona qurbonligini keltirsinlar, Uning ishlarini shodon qo'shiqlarda kuylasinlar. 
 
 <BR><SUP>23 </SUP> BaÊ¼zilari kemalarda dengizga chiqdilar, Vahimali suvlar uzra savdo qildilar. 
 <BR><SUP>24 </SUP>Ular Egamizning ishlarini, Chuqur suvda Uning mo'jizalarini ko'rdilar. 
 <BR><SUP>25 </SUP>U amr berganda, bo'ron qo'zg'aldi, Dengiz to'lqinlari baland ko'tarildi. 
 <BR><SUP>26 </SUP>Kema osmonga ko'tarilib, yana chuqur suvga tushdi, Falokatdan kemadagilar bemajol bo'lib qoldi. 
 <BR><SUP>27 </SUP>Ular mast kabi dovdirab aylandi, Mahoratlari foyda bermadi. 
 <BR><SUP>28 </SUP>Kulfatda qolganlarida Egamizga nola qildilar, Egamiz ularni azob-uqubatlardan qutqardi. 
 <BR><SUP>29 </SUP>U bo'ronni shabadaga aylantirdi, Dengiz to'lqinlari sukutga cho'mdi. 
 <BR><SUP>30 </SUP>To'lqinlar jim bo'lganidan ular sevindi, Istagan bandargohga ularni keltirib qo'ydi. 
 <BR><SUP>31 </SUP>Sodiq sevgisi uchun ular Egamizga shukrona aytsin! Egamizning insoniyatga ko'rsatgan ajoyib ishlari uchun shukur qilsin! 
 <BR><SUP>32 </SUP>Ular jamoa oldida Egamizni ulug'lasin, Oqsoqollar yig'inida Unga hamdu sanolar aytsin. 
 
 <BR><SUP>33 </SUP> Egamiz daryolarni sahroga aylantirar, Buloqlarni qaqragan yerga aylantirar. 
 <BR><SUP>34 </SUP>Aholisining fosiqligi sababli Hosildor yerlarni sho'r yerga aylantirar. 
 <BR><SUP>35 </SUP>Sahroni esa Egamiz ko'l qilar, Qaqragan yerdan buloqlar chiqarar. 
 <BR><SUP>36 </SUP>Och-yupunlarni u yerga olib kelib o'rnashtirar. Ular esa yashash uchun shaharlar qurar. 
 <BR><SUP>37 </SUP>Dalalarga urug' ekib, uzumzorlar yaratar, Dalalardan mo'l-ko'l hosil olar. 
 <BR><SUP>38 </SUP>Egamizning barakasi ila ular juda ko'payar, Ularning chorvasi kamayishiga Egamiz yo'l qo'ymas. 
 
 <BR><SUP>39 </SUP> Egamiz aslzodalarni xor qildi, Yo'lsiz sahroda ularni sargardon qildi. Zulm, kulfat, g'amdan Ularning soni kamaydi, Ular qashshoqlashdi. 
 <BR><SUP>40 </SUP> Egamiz aslzodalarni xor qildi, Yo'lsiz sahroda ularni sargardon qildi. Zulm, kulfat, g'amdan Ularning soni kamaydi, Ular qashshoqlashdi. 
 <BR><SUP>41 </SUP>Yo'qsillarni esa Egamiz kulfatdan qutqarar, Ularning oilasini qo'y suruviday ko'paytirar. 
 <BR><SUP>42 </SUP>Solihlar buni ko'rib, sevinar, Fosiqlar esa og'zini yopib, jim bo'lar. 
 
 <BR><SUP>43 </SUP> Donolar bularga eÊ¼tibor bersin, Egamizning sodiq sevgisini anglasin. 
 
 
<BR><BR><A NAME="107"><H1>107</H1>
<BR><SUP>1 </SUP>
Dovud sanosi. Qo'shiq. 
 <BR><SUP>2 </SUP> Ey Xudo, yuragim Senga sodiq, Jonim boricha Seni kuylab, qo'shiq aytaman. 
 
 <BR><SUP>3 </SUP> Uyg'on, ey arfa, lira! Tongni ham men uyg'otaman! 
 
 <BR><SUP>4 </SUP> Ey Egam, xalqlar orasida Senga shukrona aytaman, Ellar orasida Senga hamdu sano kuylayman. 
 <BR><SUP>5 </SUP>Sodiq sevging samolardan ham yuksakdir, Sadoqating bulutlardan ham balanddir. 
 <BR><SUP>6 </SUP>Ey Xudo, falakdan ham yuqorida yuksalaver! Shuhrating butun zamin uzra yoyilsin. 
 <BR><SUP>7 </SUP>O'ng qo'ling ila g'alaba ato qilgin, Iltijoimga javob bergin, Suyukli bandalaring najot topsin. 
 
 <BR><SUP>8 </SUP> Ey Xudo, O'z muqaddas makoningdan vaÊ¼da bergansan: "Shodlanib Shakamni bo'lib tashlayman, Suxot vodiysini taqsimlab beraman. 
 <BR><SUP>9 </SUP>Gilad Menikidir, Manashe Menikidir, Efrayim dubulg'amdir, Yahudo saltanat hassamdir. 
 <BR><SUP>10 </SUP>Mo'ab Mening qo'lyuvgichimdir, Edom uzra chorig'imni otaman, Filistlar uzra zafar ila hayqiraman.â 
 
 <BR><SUP>11 </SUP> Ey Xudo, qaniydi mustahkam shaharga meni olib borsalar, Edomga meni boshlab borsalar. 
 <BR><SUP>12 </SUP>Axir, bizni O'zing rad etding-ku! Endi lashkarimizga yo'lboshchilik qilmayapsan-ku! 
 <BR><SUP>13 </SUP>Dushmandan qutqarib, bizga yordam ber, Insonning yordami butunlay behuda. 
 <BR><SUP>14 </SUP>Ey Xudo, Sen bilan biz g'olib bo'lamiz, Dushmanlarimizni Sen yanchib tashlaysan. 
 
 
<BR><BR><A NAME="108"><H1>108</H1>
<BR><SUP>1 </SUP> Seni olqishlayman, ey Xudo, Sukut saqlamagin. 
 <BR><SUP>2 </SUP>Fosiq, yolg'onchilar menga qarshi og'iz ochgan, Yolg'onchi tillar bilan menga qarshi gapirar. 
 <BR><SUP>3 </SUP>Nafratga to'la so'zlarni ustimga yog'dirarlar, Sababsiz menga hujum qilarlar. 
 <BR><SUP>4 </SUP>Menga ayb qo'yarlar do'stligimga javoban, Ibodat qilaman hamon. 
 <BR><SUP>5 </SUP>Yaxshilik evaziga menga yomonlik qaytararlar, Do'stligim evaziga menga adovat qilarlar. 
 
 <BR><SUP>6 </SUP> Fosiqni ularga qarshi qo'y, Ularning o'ng tomonida ayblovchi tursin. 
 <BR><SUP>7 </SUP>Sinalganda, ular aybdor bo'lsin, Ularning ibodati gunoh deb hisoblansin. 
 <BR><SUP>8 </SUP>Ularning umri qisqa bo'lsin, O'rnini boshqasi olsin. 
 <BR><SUP>9 </SUP>Yetim bo'lib qolsin bolalari, Beva bo'lib qolsin xotinlari. 
 <BR><SUP>10 </SUP>Bolalari kulbasidan ayrilib, darbadar bo'lsin, Non izlab tilanchi bo'lsin. 
 <BR><SUP>11 </SUP>Mol-holini sudxo'rlar egallasin, Mehnati samarasini begonalar tortib olsin. 
 <BR><SUP>12 </SUP>Biron kimsa ularga shafqat qilmasin, Ularning yetim bolalariga hech kim achinmasin. 
 <BR><SUP>13 </SUP>Ularning nasl-nasabi qirilib ketsin, Bir nasldan so'ng nomlari yo'q bo'lsin. 
 <BR><SUP>14 </SUP>Ey Egamiz! Otalari aybini esga olgin, Onalarining gunohini hech qachon unutmagin. 
 <BR><SUP>15 </SUP>Ey Egamiz, ularning gunohidan doim xabardor bo'lgin, O'sha insonlarning xotirasini yer yuzidan o'chirgin. 
 <BR><SUP>16 </SUP>Axir, ular hech qachon shafqat qilishni o'ylamadi. Muhtojlarni, umidsizlikka tushganlarni, Kambag'allarni taÊ¼qib qildi, o'ldirdi. 
 <BR><SUP>17 </SUP>Ular laÊ¼natlashni yaxshi ko'rardi, Endi laÊ¼natlari o'zlarining boshiga kelsin. Duo qilishni yoqtirmasdi, Endi duo ulardan uzoq bo'lsin. 
 <BR><SUP>18 </SUP>LaÊ¼natni ular kiyimday kiyardi, Ularning tanasiga laÊ¼nat suv kabi kirardi, Suyaklariga moy kabi singardi. 
 <BR><SUP>19 </SUP>Ha, kiyim kiyganday, ular laÊ¼natga o'ranib olsin, LaÊ¼natni har kuni belga taqadigan kamarday qilib olsin. 
 
 <BR><SUP>20 </SUP> Ey Egam! Menga qarshi yomon gapiruvchilarga, Meni ayblovchilarga Sendan ana shular mukofot bo'lsin. 
 <BR><SUP>21 </SUP>Sen, ey Egam Rabbiy, O'z noming haqi menga madad ber, Ezgudir sodiq sevging, meni qutqar. 
 <BR><SUP>22 </SUP>Men bir bechora, yo'qsilman, Ichimda yuragim yaralangandir. 
 <BR><SUP>23 </SUP>Oqshomgi soyaday yo'q bo'lib boryapman, Chigirtkaday men uloqtirilganman. 
 <BR><SUP>24 </SUP>Ro'za tutganimdan tizzalarimda darmon yo'q, Etim suyagimga yopishib qolgan. 
 <BR><SUP>25 </SUP>Dushmanlarim haqoratining nishoniman, Meni ko'rganlarida masxaralab, boshlarini chayqashar. 
 
 <BR><SUP>26 </SUP> Ey Egam Xudo, menga madad bergin, Sodiq sevging haqi meni xalos qilgin. 
 <BR><SUP>27 </SUP>Buni Sening qo'ling qilganini dushmanlarim bilsin, Ey Egam, menga najot bergan Sen ekaningni ular bilsin. 
 <BR><SUP>28 </SUP>Mayli, ular meni laÊ¼natlasin, Sen esa menga baraka berasan. Ular hujum qilganda, sharmanda bo'lishsin, Men - quling esa shod-xurram bo'lay. 
 <BR><SUP>29 </SUP>Meni ayblovchilar badnomlikka burkansin, Chopon kiyganday, sharmandalikka o'ransin. 
 
 <BR><SUP>30 </SUP> Egamga cheksiz shukronalar aytaman, Xaloyiq orasida Unga hamdu sano o'qiyman. 
 <BR><SUP>31 </SUP>Egamiz turar yo'qsillarning o'ng tomonida, Ularni o'limga mahkum etganlardan qutqarmoq uchun. 
 
 
<BR><BR><A NAME="109"><H1>109</H1>
<BR><SUP>1 </SUP> Egamiz aytmoqda Rabbimga: "Dushmanlaringni oyoqlaring ostiga poyandoz qilmagunimcha, Sen Mening o'ng tomonimda o'tirgin.â 
 
 <BR><SUP>2 </SUP> Ey Rabbim! Egamiz Sening hukmronligingni Quddusdan boshlab kengaytirar! Dushmanlaring o'rtasida Sen hukmronlik qil! 
 <BR><SUP>3 </SUP>Sen jang qiladigan kunda Jangchilaring o'z xohishi bilan maydonga chiqadi. Erta tong yosh yigitlaring Shabnam kabi atrofingda to'planadi, Ular muqaddas ulug'vorlikka burkangan. 
 <BR><SUP>4 </SUP>Egamiz ont ichgan, qarorini o'zgartirmas: "Sen Maliksidiq singari, To abad ruhoniysan.â 
 
 <BR><SUP>5 </SUP> Ey Xudo, Rabbim o'ng tomoningda o'tirar, G'azablangan kunda shohlarni ezib tashlar. 
 <BR><SUP>6 </SUP>U xalqlarni hukm etib, jasadlarini uyum qilar, Butun yer yuzidagi hukmdorlarni ezib tashlar. 
 <BR><SUP>7 </SUP>Yo'l bo'yidagi irmoqdan suv ichar, Kuchga to'lib, g'olib bo'lib turar. 
 
 
<BR><BR><A NAME="110"><H1>110</H1>
<BR><SUP>1 </SUP> Egamizga hamdu sanolar bo'lsin! 
 Solihlar jamoasida bo'lganimda, Butun qalbimdan Egamga shukur aytaman. 
 <BR><SUP>2 </SUP>Egamizning ishlari buyukdir, Ulardan lazzat oluvchilar ular haqda fikr yuritadilar. 
 <BR><SUP>3 </SUP>Egamizning ishlari ulug'vor, haybatlidir, Uning adolati to abad davom etadi. 
 <BR><SUP>4 </SUP>Egamiz unutilmas ajoyibotlarni yaratdi, U rahmdil va shafqatlidir. 
 <BR><SUP>5 </SUP>O'zidan qo'rqqanlarga rizq-ro'zini beradi, O'z ahdini doimo yodida tutadi. 
 <BR><SUP>6 </SUP>Xalqiga qudratli ishlarini ko'rsatdi, Boshqa xalqlar yerini ularga berdi. 
 <BR><SUP>7 </SUP>Hamma ishlarida sodiq, adolatlidir, Uning hamma amrlari ishonchlidir. 
 <BR><SUP>8 </SUP>Ularning hammasi to abad mustahkam turadi, Egamiz ularni sadoqat, to'g'rilik ila ijro qildi. 
 <BR><SUP>9 </SUP>U xalqini qutqardi, To abad ahdi bilan ularni O'ziga bog'ladi. Uning nomi muqaddas, qo'rqinchlidir. 
 <BR><SUP>10 </SUP>Egamizdan qo'rqish donolikning boshidir, Bunday yo'l tutganlarning aqli rasodir, Uning hamdu sanolari to abad davom etadi. 
 
 
<BR><BR><A NAME="111"><H1>111</H1>
<BR><SUP>1 </SUP> Egamizga hamdu sanolar bo'lsin! 
 Baxtlidir Egamizdan qo'rqadigan odam, Uning amrlarini bajarib zavq oladigan odam! 
 <BR><SUP>2 </SUP>Bunday odamning avlodi yurtda qudratli bo'ladi, To'g'ri odamning nasli baraka topadi. 
 <BR><SUP>3 </SUP>Uning uyida mo'lchilik, boylik bo'ladi, Uning solihligi to abad davom etadi. 
 <BR><SUP>4 </SUP>Hatto zulmatda ham to'g'ri insonga nur yog'iladi, Rahmdil, mehribon, solih odamga yog'du sochiladi. 
 <BR><SUP>5 </SUP>Yaxshi odam saxiy, qarz beradi, Adolat bilan ish yuritadi. 
 <BR><SUP>6 </SUP>Solih hech qachon tebranmaydi, U to abad unutilmaydi. 
 <BR><SUP>7 </SUP>U yomon xabardan qo'rqmaydi, Butun yurakdan Egamizga umid bog'laydi. 
 <BR><SUP>8 </SUP>Yuragi barqarordir, qo'rquv nimaligini bilmaydi, Oxiri dushmanlarining mag'lubiyatini o'z ko'zi bilan ko'radi. 
 <BR><SUP>9 </SUP>Boyligini muhtojlarga saxiylik ila taqsimlaydi, Uning solihligi to abad davom etadi. U qudratli, hurmatli bo'ladi. 
 <BR><SUP>10 </SUP>Fosiqlar buni ko'rib, g'azabga minadi, Alam qilganidan tishlarini g'ichirlatadi-yu, Ammo kuchdan qoladi. Ha, fosiqlarning istagi puchga chiqadi. 
 
 
<BR><BR><A NAME="112"><H1>112</H1>
<BR><SUP>1 </SUP> Egamizga hamdu sanolar bo'lsin! 
 Hamdu sano ayting, ey Egamizning qullari, Hamdu sanolar bo'lsin Egamizning nomiga! 
 <BR><SUP>2 </SUP>Egamiz nomiga hozir ham, Abadulabad olqishlar bo'lsin. 
 <BR><SUP>3 </SUP>Sharqdan to g'arbga qadar Egamizning nomiga olqishlar bo'lsin! 
 <BR><SUP>4 </SUP>Egamiz barcha xalqlar ustidan yuksalgan, Uning shuhrati samolardan ham buyukdir. 
 
 <BR><SUP>5 </SUP> Egamiz Xudoga kim o'xshaydi?! U yuksakda taxt qurgan. 
 <BR><SUP>6 </SUP>U samoga, yer yuziga egilib qaraydi. 
 <BR><SUP>7 </SUP>Tuproqqa qorilgan bechorahollarni U ko'taradi, Faqirlarni axlat uyumidan olib, yuksaltiradi. 
 <BR><SUP>8 </SUP>Ularga shahzodalar yonidan joy beradi, O'z xalqining shahzodalari bilan birga o'tqazadi. 
 <BR><SUP>9 </SUP>Befarzand ayolni o'z uyida U sharaflaydi, Unga farzand ato etib, baxtiyor qiladi. 
 Egamizga hamdu sanolar bo'lsin! 
 
 
<BR><BR><A NAME="113"><H1>113</H1>
<BR><SUP>1 </SUP> Isroil xalqi Misrdan chiqib ketganda, Yahudo yurti Xudoning muqaddas maskani bo'ldi. Ha, Yoqb nasli begona yurtdan ketganda, Isroil yurti Xudoning shohligi bo'ldi. 
 
 <BR><SUP>2 </SUP> Isroil xalqi Misrdan chiqib ketganda, Yahudo yurti Xudoning muqaddas maskani bo'ldi. Ha, Yoqb nasli begona yurtdan ketganda, Isroil yurti Xudoning shohligi bo'ldi. 
 
 <BR><SUP>3 </SUP> Dengiz Xudoni ko'rdi-yu, qochdi, Iordan daryosi orqaga qaytdi. 
 <BR><SUP>4 </SUP>Tog'lar qo'chqorlar kabi sakradi, Tepaliklar qo'zilar kabi irg'idi. 
 
 <BR><SUP>5 </SUP> Ne bo'ldi, ey dengiz, qochib ketding? Ne bo'ldi, ey Iordan, orqaga qaytding? 
 <BR><SUP>6 </SUP>Ey tog'lar, nechun sakradingiz takalar kabi? Ey tepaliklar, nechun irg'idingiz qo'zilar kabi? 
 
 <BR><SUP>7 </SUP> Titragin, ey zamin, Rabbiy oldida, Yoqubning Xudosi huzurida. 
 <BR><SUP>8 </SUP>U qoyani suv hovuziga aylantirgan, Qattiq qoyadan buloq chiqargan. 
 
 <BR><SUP>9 </SUP> Ey Egam! Sodiq sevging, sadoqating haqi Senga sharaflar bo'lsin! Bizga emas, Senga sharaflar bo'lsin! 
 
 <BR><SUP>10 </SUP> Nima uchun begona xalqlar: "Qani ularning Xudosiâ, deya aytarlar? 
 <BR><SUP>11 </SUP>Bizning Xudoyimiz samolardadir, U istaganini qilaveradi. 
 <BR><SUP>12 </SUP>Xalqlarning xudolari esa kumush, oltindan, Inson qo'llarining mahsulidir. 
 <BR><SUP>13 </SUP>Butlarning og'izlari bor, so'zlay olmaslar, Ko'zlari bor, ko'ra olmaslar. 
 <BR><SUP>14 </SUP>Ularning quloqlari bor, eshita olmaslar, Burunlari bor, hidlay olmaslar. 
 <BR><SUP>15 </SUP>Ularning qo'llari bor, seza olmaslar, Oyoqlari bor, yura olmaslar, Bo'g'izlaridan ovoz chiqara olmaslar. 
 <BR><SUP>16 </SUP>Butlarni barpo qilganlar, butlarga ishonganlar Xuddi ularga o'xshagan bo'lib qolar. 
 
 <BR><SUP>17 </SUP> Ey Isroil xalqi! Ishoning Egamizga, U madad berar, qalqon bo'lar sizga! 
 <BR><SUP>18 </SUP>Ey Horun xonadoni! Ishoning Egamizga, U madad berar, qalqon bo'lar sizga! 
 <BR><SUP>19 </SUP>Ey Egamizdan qo'rqqanlar! Ishoning Egamizga, U madad berar, qalqon bo'lar sizga! 
 
 <BR><SUP>20 </SUP> Egamiz bizni yodda tutib, baraka beradi, Isroil xalqiga U baraka beradi, Horun xonadoniga U baraka beradi. 
 <BR><SUP>21 </SUP>Egamiz O'zidan qo'rqqanlarga baraka beradi, Kattayu kichikka bir xilda baraka beradi. 
 
 <BR><SUP>22 </SUP> Egamiz sizlarni, Bolalaringizni ko'paytirsin. 
 <BR><SUP>23 </SUP>Yeru osmonni yaratgan Egamiz Sizlarga baraka bersin. 
 <BR><SUP>24 </SUP>Samolar Egamizning samolaridir, Yerni esa U insonlarga bergandir. 
 <BR><SUP>25 </SUP>O'lim sukunatiga botgan marhumlar Egamizga hamdu sano aytmaslar. 
 <BR><SUP>26 </SUP>Biz esa Egamizga hozir ham, abadulabad Olqishlar aytamiz. 
 Egamizga hamdu sanolar bo'lsin! 
 
 
<BR><BR><A NAME="114"><H1>114</H1>
<BR><SUP>1 </SUP> Egamni sevaman, U meni eshitadi, Mening iltijolarimni U tinglaydi. 
 <BR><SUP>2 </SUP>Quloq berib meni tinglagani uchun Umrim bo'yi Egamga iltijo qilaman. 
 <BR><SUP>3 </SUP>Meni o'lim to'rlari o'rab oldi, O'liklar diyorining azoblari boshimga tushdi, Meni bosdi dardu g'am, alamlar. 
 <BR><SUP>4 </SUP>Shunda Egamga iltijo qildim: "Ey Egam, yolvoraman, meni qutqargin!â 
 
 <BR><SUP>5 </SUP> Egamiz mehribon, odildir, Xudoyimiz rahmdildir. 
 <BR><SUP>6 </SUP>Egamiz sodda insonlarni himoya qiladi, Xavf-xatarda qolganimda, U meni qutqaradi. 
 
 <BR><SUP>7 </SUP> Ey jonim, yana xotirjam bo'lgin, Egam menga ezgulik qilgan. 
 
 <BR><SUP>8 </SUP> Egam jonimni o'limdan qutqarib qoldi, Ko'zlarimni yosh to'kishdan, Oyog'imni qoqilishdan qutqardi. 
 <BR><SUP>9 </SUP>Tiriklar diyorida ekanman Egamning yo'lidan yuraveraman. 
 
 
<BR><BR><A NAME="115"><H1>115</H1>
<BR><SUP>1 </SUP> Juda ko'p azob cheksam ham, Xudoga bo'lgan ishonchim yo'qolmadi. 
 <BR><SUP>2 </SUP>O'ylamasdan: "Hamma odamlar yolg'onchidirâ, dedim. 
 
 <BR><SUP>3 </SUP> Egam menga qilgan yaxshiliklarini Unga qanday qilib qaytaray? 
 <BR><SUP>4 </SUP>Najot topganimni nishonlayman, Egamga sajda qilaman. 
 <BR><SUP>5 </SUP>Egamiz xalqining ko'zi oldida Unga bergan ontimni ado etaman. 
 
 <BR><SUP>6 </SUP> Taqvodorlarning o'limi Egamizning nazarida juda achchiqdir. 
 
 <BR><SUP>7 </SUP> Ey Egam, men Sening qulingman, Cho'ringning o'g'liman, O'zing kishanlardan meni ozod qilgansan. 
 <BR><SUP>8 </SUP>Shukrona qurbonligini Senga nazr qilaman, Senga sajda qilaman. 
 <BR><SUP>9 </SUP>Quddusda, Sening uying hovlilarida, Jamiki xalqingning ko'zi oldida Ey Egam, Senga bergan ontimni ado etaman. 
 Egamizga hamdu sanolar bo'lsin! 
 
 <BR><SUP>10 </SUP>Quddusda, Sening uying hovlilarida, Jamiki xalqingning ko'zi oldida Ey Egam, Senga bergan ontimni ado etaman. 
 Egamizga hamdu sanolar bo'lsin! 
 
 
<BR><BR><A NAME="116"><H1>116</H1>
<BR><SUP>1 </SUP> Ey barcha xalqlar, Egamizga hamdu sanolar bo'lsin! Ey jamiki elatlar, Uni olqishlanglar! 
 <BR><SUP>2 </SUP>Zero, Uning bizga bo'lgan sevgisi ulug'dir, Egamizning sadoqati to abad davom etar. 
 Egamizga hamdu sanolar bo'lsin! 
 
 
<BR><BR><A NAME="117"><H1>117</H1>
<BR><SUP>1 </SUP> Egamizga shukrona ayting, U yaxshidir, Uning sodiq sevgisi abadiydir. 
 
 <BR><SUP>2 </SUP> Isroil xalqi shunday desin: "Uning sodiq sevgisi abadiydir.â 
 <BR><SUP>3 </SUP>Horun avlodi shunday aytsin: "Uning sodiq sevgisi abadiydir.â 
 <BR><SUP>4 </SUP>Egamizdan qo'rqqanlar shunday aytsin: "Uning sodiq sevgisi abadiydir.â 
 
 <BR><SUP>5 </SUP> Kulfatda qolganimda Egamga iltijo qildim, Javob berib, U meni ozod qildi. 
 <BR><SUP>6 </SUP>Egam men bilan birga, shu bois qo'rqmayman. Insonlar menga nima qila oladi?! 
 <BR><SUP>7 </SUP>Egam men bilan birga, U menga madad beradi, Ko'zlarim dushmanlarim mag'lubiyatini ko'radi. 
 <BR><SUP>8 </SUP>Insondan umid qilgandan ko'ra, Egamizdan panoh izlash yaxshidir. 
 <BR><SUP>9 </SUP>Shahzodalardan umid qilgandan ko'ra, Egamizdan panoh izlash yaxshidir. 
 
 <BR><SUP>10 </SUP> Dushman xalqlar o'rab olgan atrofimni, Egamning qudrati bilan ularni uloqtirdim. 
 <BR><SUP>11 </SUP>Har tarafdan o'rab, menga hujum qilgandi, Egamning qudrati bilan ularni uloqtirdim. 
 <BR><SUP>12 </SUP>Atrofimni arilarday o'rab oldilar, Tikan alangasiday lov etdilar-da, o'chdilar, Egamning qudrati bilan ularni uloqtirdim. 
 <BR><SUP>13 </SUP>Meni qattiq turtganlarida, yiqilayozdim, Egam menga madad berdi. 
 <BR><SUP>14 </SUP>Egam mening kuch-qudratimdir, U mening qutqaruvchimdir. 
 
 <BR><SUP>15 </SUP> Solihlarning chodirlarida Shodlik, zafar qo'shiqlari jaranglaydi: "Egamizning o'ng qo'li mag'lub qiladi. 
 <BR><SUP>16 </SUP>Egamizning o'ng qo'li baland ko'tariladi, Ha, Egamizning o'ng qo'li mag'lub qiladi.â 
 
 <BR><SUP>17 </SUP> Men o'lmayman. Ha, men yashayman, Egamning ishlarini naql qilaman. 
 <BR><SUP>18 </SUP>Egam meni qattiq jazoladi, Lekin o'lishimga yo'l qo'ymadi. 
 
 <BR><SUP>19 </SUP> Adolat darvozalarini menga ochinglar, Toki men darvozadan kirib, Egamga shukronalar aytayin. 
 <BR><SUP>20 </SUP>Bu Egamizning darvozasidir, Solihlar shu darvozadan kirsin. 
 
 <BR><SUP>21 </SUP> Ey Egam, ibodatimga javob berganing uchun, Mening najotkorim bo'lganing uchun Senga shukrona aytaman. 
 
 <BR><SUP>22 </SUP> Binokorlar rad etgan tosh Binoning tamal toshi bo'ldi. 
 <BR><SUP>23 </SUP>Bu Egamizning qilgan ishidir, Ko'z oldimizdagi ajoyibotdir. 
 <BR><SUP>24 </SUP>Egamiz yaratgan kundir bu, Bu kunda shod bo'lib, sevinaylik. 
 
 <BR><SUP>25 </SUP> Najot ber bizga, yolvoramiz, ey Egam! Muvaffaqiyat ber, o'tinamiz, ey Egam! 
 
 <BR><SUP>26 </SUP> Egamiz nomidan keladigan zot baraka topsin, Egamiz uyidan turib, seni duo qilamiz. 
 <BR><SUP>27 </SUP>Egamiz Xudodir, U bizga nur bergan. Bayram nishonlashni boshlang! Palma shoxlarini olib, qurbongoh oldiga boring. 
 
 <BR><SUP>28 </SUP> Sen Xudoyimsan, Senga shukur aytaman, Sen Xudoyimsan, Seni ulug'layman. 
 
 <BR><SUP>29 </SUP> Egamizga shukrona ayting, U yaxshidir, Uning sodiq sevgisi abadiydir. 
 
 
<BR><BR><A NAME="118"><H1>118</H1>
<BR><SUP>1 </SUP> Baxtlidir yo'llari pok bo'lganlar, Ey Egam, Sening qonuning bo'yicha yuradiganlar. 
 <BR><SUP>2 </SUP>Baxtlidir Sening shartlaringga rioya qiladiganlar, Butun qalbi bilan Senga intiladiganlar. 
 <BR><SUP>3 </SUP>Ular aslo nohaq ish qilmaydilar, Sening yo'llaringdan yuradilar. 
 <BR><SUP>4 </SUP>O'zing bizga amr berib, Buyruqlarimga diqqat ila itoat eting, degansan. 
 <BR><SUP>5 </SUP>Qaniydi farmonlaringni ado etishda barqaror bo'lsam! 
 <BR><SUP>6 </SUP>Men sharmanda bo'lib qolmay, deya Hamma amrlaringga diqqat qilaman. 
 <BR><SUP>7 </SUP>Sening odil qoidalaringni o'rganganimda, Toza qalb ila hamdu sano aytaman Senga. 
 <BR><SUP>8 </SUP>Sening qonunlaringni bajaraman, Meni hech qachon tark etmagin. 
 
 <BR><SUP>9 </SUP> Yigit qanday qilib yo'llarini pok saqlaydi? Kaloming bo'yicha yashab, shunga erishadi. 
 <BR><SUP>10 </SUP>Butun qalbim bilan Senga intilaman, Amrlaringdan og'ishimga yo'l qo'ymagin. 
 <BR><SUP>11 </SUP>So'zlaringni yuragimda asrayman, Toki Senga qarshi gunoh qilmayin. 
 <BR><SUP>12 </SUP>Ey Egam, Senga olqishlar bo'lsin, Farmonlaringni o'rgatgin menga. 
 <BR><SUP>13 </SUP>Og'zingdan chiqqan barcha qoidalarni O'z og'zim bilan eÊ¼lon qilaman. 
 <BR><SUP>14 </SUP>Shartlaringga ergashib, lazzat topaman, Go'yo katta boylik topib xursand bo'laman. 
 <BR><SUP>15 </SUP>Buyruqlaring haqida chuqur fikr yuritaman, Sening yo'llaringga diqqat qilaman. 
 <BR><SUP>16 </SUP>Farmonlaringdan lazzat olaman, Kalomingni men unutmasman. 
 
 <BR><SUP>17 </SUP> Men, O'z qulingga yaxshilik qilgin, Toki yashab, kalomingga itoat etayin. 
 <BR><SUP>18 </SUP>Ko'zlarimni och, toki ko'rayin Qonuningdagi ajoyibotlarni. 
 <BR><SUP>19 </SUP>Yer yuzida musofirday yashayman, Amrlaringni mendan yashirma. 
 <BR><SUP>20 </SUP>Jonim kuymoqda hasrat bilan, Qoidalaringni o'rganishni doim istayman. 
 <BR><SUP>21 </SUP>LaÊ¼natlangan takabburlarga, Amrlaringdan og'ib ketganlarga Sen tanbeh berasan. 
 <BR><SUP>22 </SUP>Haqorat, xo'rlikni mendan uzoqlashtir, Axir, shartlaringni doim bajarganman. 
 <BR><SUP>23 </SUP>Hatto shahzodalar to'planib, menga bo'hton qilsalar ham Men farmonlaring haqida chuqur fikr yuritaman. 
 <BR><SUP>24 </SUP>Sening shartlaring menga lazzat bag'ishlaydi, Shartlaring men uchun maslahatchidirlar. 
 
 <BR><SUP>25 </SUP> Jonim chiqay deb turibdi, VaÊ¼dangga ko'ra, hayotimni saqlagin. 
 <BR><SUP>26 </SUP>Hayotim haqida Senga aytib berdim, Sen javob berding. Endi farmonlaringni menga o'rgatgin. 
 <BR><SUP>27 </SUP>Menga buyruqlaringni tushuntir, Toki mo'jizalaring haqida chuqur fikr yuritay. 
 <BR><SUP>28 </SUP>Jonim ado bo'ldi g'am-g'ussadan, Quvvat bergin menga vaÊ¼dangga binoan. 
 <BR><SUP>29 </SUP>Soxta yo'llardan meni saqlagin, Iltifot ila qonuningni menga o'rgatgin. 
 <BR><SUP>30 </SUP>Men sadoqat yo'lini tanlaganman, Qoidalaringni yuragimga jo qilganman. 
 <BR><SUP>31 </SUP>Ey Egam, shartlaringni mahkam ushlaganman, Endi sharmanda bo'lishimga yo'l qo'ymagin. 
 <BR><SUP>32 </SUP>Jonim bilan amrlaringni bajaraman, Zotan, menga ko'p zakovat ato qilasan. 
 
 <BR><SUP>33 </SUP> Ey Egam, menga farmonlaringni o'rgat, Toki men ularni oxirigacha bajarayin. 
 <BR><SUP>34 </SUP>Zakovat ber menga, toki qonuningga rioya qilay, Chin qalbimdan qonuningni bajaray. 
 <BR><SUP>35 </SUP>Amrlaring so'qmog'idan meni yetaklagin, Men undan lazzat topaman. 
 <BR><SUP>36 </SUP>Yuragimni nohaq foyda tomon emas, O'z shartlaring tomon burgin. 
 <BR><SUP>37 </SUP>Ko'zlarimni befoyda narsalardan qaytargin, VaÊ¼dangga binoan hayotimni saqlagin. 
 <BR><SUP>38 </SUP>Men, O'z qulingga bergan vaÊ¼dangda turgin, Bu vaÊ¼dang Sendan qo'rqadiganlar uchundir. 
 <BR><SUP>39 </SUP>Sharmandalikdan qo'rqaman, mendan uzoq qil, Zotan, qoidalaring ezgudir. 
 <BR><SUP>40 </SUP>Buyruqlaringga naqadar talpinaman, Adolating bilan hayotimni saqlagin. 
 
 <BR><SUP>41 </SUP> Sodiq sevgingni, ey Egam, menga ko'rsat, VaÊ¼dangga ko'ra, menga najot ber. 
 <BR><SUP>42 </SUP>Shunda meni haqorat qilganlarga javob beraman, Sening kalomingga umid qilaman. 
 <BR><SUP>43 </SUP>Og'zimdan haqiqat kalomini tamom tortib olma, Sening qoidalaringga umid bog'laganman. 
 <BR><SUP>44 </SUP>Qonuningga doimo rioya qilaman, Abadulabad uni bajaraman. 
 <BR><SUP>45 </SUP>Men ozod bo'lib yuraveraman, Buyruqlaringni izlab topganman. 
 <BR><SUP>46 </SUP>Shohlar oldida shartlaringdan so'ylayman, Sharmanda bo'lmasman. 
 <BR><SUP>47 </SUP>Amrlaringdan lazzat topaman, Men amrlaringni sevaman. 
 <BR><SUP>48 </SUP>Amrlaringga izzatu sevgi ko'rsataman, Farmonlaring haqida chuqur fikr yuritaman. 
 
 <BR><SUP>49 </SUP> Esla men, qulingga bergan vaÊ¼dangni, Sen vaÊ¼da berib, umidvor qilgansan meni. 
 <BR><SUP>50 </SUP>Kulfatda qolganimda shu menga tasalli beradi, Sening vaÊ¼dang mening hayotimni saqlaydi. 
 <BR><SUP>51 </SUP>Takabbur meni tamom masxara qiladi, Shunda ham qonuningdan yuz o'girmasman. 
 <BR><SUP>52 </SUP>Azaliy qoidalaringni, ey Egam, eslayman, Bu qoidalaringdan men tasalli topaman. 
 <BR><SUP>53 </SUP>Fosiq qonuningdan yuz o'girgan, Shu bois men qattiq g'azablanaman. 
 <BR><SUP>54 </SUP>Qayerda boshpana qilgan bo'lmayin, Farmonlaringni qo'shiq qilib kuylayman. 
 <BR><SUP>55 </SUP>Ey Egam, tunda ham Seni eslayman, Sening qonunlaringga rioya etaman. 
 <BR><SUP>56 </SUP>Bu menga odat bo'lgan edi, Buyruqlaringga rioya qildim. 
 
 <BR><SUP>57 </SUP> Ey Egam, Sen mening xavfsizligim manbaisan, Kalomingga itoat etaman, deb vaÊ¼da beraman. 
 <BR><SUP>58 </SUP>Jamolingni izladim chin qalbimdan, Mehribon bo'l menga vaÊ¼dangga binoan. 
 <BR><SUP>59 </SUP>Yo'llarimga diqqat qildim, Shartlaring bo'yicha qadam bosaman. 
 <BR><SUP>60 </SUP>Men shoshilaman, kechikmasman Amrlaringga itoat etmoq uchun. 
 <BR><SUP>61 </SUP>Fosiqlar meni arqonlar bilan bog'laydi, Shunda ham Sening qonuningni unutmayman. 
 <BR><SUP>62 </SUP>Yarim tunda uyg'onib, odil qoidalaring uchun Senga hamdu sano aytaman. 
 <BR><SUP>63 </SUP>Sendan qo'rqqanlarga men do'stman, Buyruqlaringga rioya qilganlarga sherikman. 
 <BR><SUP>64 </SUP>Ey Egam, sodiq sevgingdan zamin to'lgandir, Farmonlaringni menga o'rgat. 
 
 <BR><SUP>65 </SUP> Ey Egam, O'zing bergan vaÊ¼dangga muvofiq Men, O'z qulingga yaxshilik qilding. 
 <BR><SUP>66 </SUP>Menga donolik, zukkolik bergin, Sening amrlaringga ishondim. 
 <BR><SUP>67 </SUP>Jazo olmasimdan oldin adashar edim, Endi Sening so'zingga itoat etaman. 
 <BR><SUP>68 </SUP>Naqadar yaxshisan, ezgulik qilasan, Farmonlaringni menga o'rgatgin. 
 <BR><SUP>69 </SUP>Takabbur yolg'on so'ylab, meni qoraga chaplar, Men esa chin qalbdan buyruqlaringga itoat etaman. 
 <BR><SUP>70 </SUP>Ularning qalbini yog' bog'lagan, Men esa qonuningdan lazzat olaman. 
 <BR><SUP>71 </SUP>Tortgan jazoim menga saboq bo'ldi, Shu orqali farmonlaringni o'rgandim. 
 <BR><SUP>72 </SUP>Minglab oltinu kumushdan ko'ra, Yaxshidir men uchun og'zingdan chiqqan qonun. 
 
 <BR><SUP>73 </SUP> Qo'llaring meni yaratgan, barpo qilgan, Amrlaringni o'rganishga menga idrok bergin. 
 <BR><SUP>74 </SUP>Sendan qo'rqqanlar meni ko'rib, sevinsinlar, Zotan, Sening kalomingga umid qilganman. 
 <BR><SUP>75 </SUP>Ey Egam, hukmlaring adolatliligini bilaman, Menga jazo berganingda, Sen haq eding. 
 <BR><SUP>76 </SUP>Men, O'z qulingga bergan vaÊ¼dangga ko'ra, Sodiq sevging menga tasalli bo'lsin. 
 <BR><SUP>77 </SUP>Menga shafqat qilgin, toki yashayin, Axir, Sening qonuning men uchun lazzat. 
 <BR><SUP>78 </SUP>Yolg'on gapirib, menga zarar qilgani uchun Takabburlar sharmanda bo'lsin. Men esa buyruqlaring haqida fikr yuritaman. 
 <BR><SUP>79 </SUP>Men tomon kelsin Sendan qo'rqqanlar, Sening shartlaringni biladiganlar. 
 <BR><SUP>80 </SUP>Farmonlaringni bitta qolmay bajaray, Toki men sharmanda bo'lib qolmay. 
 
 <BR><SUP>81 </SUP> Najotingni kutib, jonim ado bo'lmoqda, Sening kalomingdan umid qilmoqdaman. 
 <BR><SUP>82 </SUP>VaÊ¼dalaringni kutib, ko'zimning nuri so'nadi, "Qachon menga tasalli berasan?â deya so'rayman. 
 <BR><SUP>83 </SUP>Tutunda qorayib, bujmaygan meshday bo'lsam ham, Sening farmonlaringni men unutmaganman. 
 <BR><SUP>84 </SUP>Qachongacha men, quling, kutishim kerak? Meni taÊ¼qib qiluvchilarni qachon hukm qilasan? 
 <BR><SUP>85 </SUP>Takabburlar menga chuqur qazirlar, Sening qonuningga ular qarshi chiqarlar. 
 <BR><SUP>86 </SUP>Hamma amrlaring umidbaxshdir. Meni sababsiz taÊ¼qib etarlar, yordam ber! 
 <BR><SUP>87 </SUP>Ular meni yer yuzidan yo'q qilay, dedi, Ammo buyruqlaringni men tark etmadim. 
 <BR><SUP>88 </SUP>Sodiq sevging haqi saqla hayotimni, Toki og'zingdan chiqqan shartlarga rioya qilay. 
 
 <BR><SUP>89 </SUP> Kaloming, ey Egam, to abaddir, U samolarda mustahkam turadi. 
 <BR><SUP>90 </SUP>Sening sadoqating nasllar osha davom etadi, Yerni barqaror qilgansan, u to abad turaveradi. 
 <BR><SUP>91 </SUP>Qoidalaring tufayli Yeru osmon bugun ham mustahkamdir, Butun olam qo'ling ostidadir. 
 <BR><SUP>92 </SUP>Agar qonuning men uchun lazzat bo'lmasaydi, Tortgan g'amu kulfatlarimdan tamom bo'lardim. 
 <BR><SUP>93 </SUP>Men buyruqlaringni hech qachon unutmayman, Bular orqali Sen hayotimni saqlagansan. 
 <BR><SUP>94 </SUP>Men Senikidirman, meni qutqargin, Zotan, men buyruqlaringni bajarishga intilganman. 
 <BR><SUP>95 </SUP>Fosiqlar meni o'ldirishga payt poylaydi, Men esa shartlaring haqida chuqur fikr yuritaman. 
 <BR><SUP>96 </SUP>Jamiki komillikning cheklanganini ko'rdim, Sening amrlaring esa chegarasizdir. 
 
 <BR><SUP>97 </SUP> O, naqadar sevaman qonuningni! Kun bo'yi xayolimda tutaman uni. 
 <BR><SUP>98 </SUP>Amrlaring meni g'animlarimdan ko'proq dono qildi, Amrlaring doimo men bilan birga. 
 <BR><SUP>99 </SUP>Barcha ustozlarimdan ham ziyrakroq bo'ldim, Sening shartlaring ustida fikr yuritaman. 
 <BR><SUP>100 </SUP>Yoshi ulug'lardan ham donoroq bo'ldim, Chunki Sening buyruqlaringga itoat etaman. 
 <BR><SUP>101 </SUP>Har qanday yomon yo'ldan qadamimni tiydim, Toki Sening kalomingga itoat etay dedim. 
 <BR><SUP>102 </SUP>Qoidalaringdan men qaytmadim, Menga O'zing taÊ¼lim bergansan. 
 <BR><SUP>103 </SUP>So'zlaring men uchun naqadar mazalidir, Asaldan ham shirin tuyular og'zimga. 
 <BR><SUP>104 </SUP>Buyruqlaring tufayli men dono bo'laman, Har qanday yolg'on yo'ldan nafratlanaman. 
 
 <BR><SUP>105 </SUP> Sening kaloming qadamlarim uchun chiroqdir, Yo'limga nur sochadigan yorug'likdir. 
 <BR><SUP>106 </SUP>Adolatli qoidalaringni bajaraman, deb Ont ichdim va bu ontimga vafo qilaman. 
 <BR><SUP>107 </SUP>Ey Egam, men ko'p jafo chekdim, VaÊ¼dangga ko'ra, hayotimni saqla. 
 <BR><SUP>108 </SUP>Ey Egam, maqtov nazrlarimni qabul etgin, Menga qoidalaringni o'rgatgin. 
 <BR><SUP>109 </SUP>Hayotim har on xavfda bo'lsa ham, Sening qonuningni men unutmayman. 
 <BR><SUP>110 </SUP>Fosiqlar menga tuzoq qo'ydilar, Shunda ham buyruqlaringdan og'ib ketmadim. 
 <BR><SUP>111 </SUP>Sening shartlaring to abad mening mulkimdir, Shartlaring qalbimning quvonchidir. 
 <BR><SUP>112 </SUP>Farmonlaringni to abad ijro etmoqqa Yuragimni moyil qildim. 
 
 <BR><SUP>113 </SUP> Ikkiyuzlamachilardan men nafratlanaman, Sening qonuningni sevaman. 
 <BR><SUP>114 </SUP>Sen mening panohimsan, qalqonimsan, Sening kalomingga umid bog'layman. 
 <BR><SUP>115 </SUP>"Ey badkirdorlar, yo'qoling ko'z oldimdan, Men Xudoyimning amrlarini bajarayâ, deb aytaman. 
 <BR><SUP>116 </SUP>VaÊ¼dangga ko'ra, menga tayanch bo'l, toki yashayin, Umidim puchga chiqmasin, sharmanda bo'lmayin. 
 <BR><SUP>117 </SUP>Suyanchiq bo'l menga, toki najot topayin, Farmonlaringga doim diqqat bilan boqayin. 
 <BR><SUP>118 </SUP>Farmonlaringdan toyganlarni rad etding, Ularning hiylayu nayranglari behudadir. 
 <BR><SUP>119 </SUP>Yer yuzidagi jamiki fosiqlarni Axlatday uloqtirib tashlaysan, Shu bois men shartlaringni sevaman. 
 <BR><SUP>120 </SUP>Sendan qo'rqqanimdan vujudim titraydi, Hukmlaringdan meni vahima bosadi. 
 
 <BR><SUP>121 </SUP> Adolatli, to'g'ri ishlar qilganman, Meni zolimlar qo'lida qoldirma. 
 <BR><SUP>122 </SUP>Men, qulingning baxtiga kafolat bergin, Takabburlar meni ezishlariga yo'l qo'ymagin. 
 <BR><SUP>123 </SUP>Najotingni kutaverib, ko'zim to'rt bo'ldi, VaÊ¼da qilgan najoting armonida ko'zim nuri to'kildi. 
 <BR><SUP>124 </SUP>Men, O'z qulingga sodiq sevgingni ko'rsatgin, Farmonlaringni menga o'rgatgin. 
 <BR><SUP>125 </SUP>Sening qulingman, menga idrok bergin, Toki men shartlaringni bilib olayin. 
 <BR><SUP>126 </SUP>Ey Egam, vaqti keldi, O'z ishingni qil, Sening qonuning buzildi. 
 <BR><SUP>127 </SUP>Chindan ham Sening amrlaringni Oltindan, eng sof oltindan ham ko'proq sevaman. 
 <BR><SUP>128 </SUP>Sening buyruqlaringga ko'ra, qadam bosaman, Har qanday yolg'on yo'ldan nafratlanaman. 
 
 <BR><SUP>129 </SUP> Sening shartlaring ajoyibdir, Shu bois ularga itoat etaman. 
 <BR><SUP>130 </SUP>Kalomingning taÊ¼limoti ziyo sochadi, Soddalarga aql-idrok beradi. 
 <BR><SUP>131 </SUP>Og'zim ochilib, og'ir nafas olaman, Chunki Sening amrlaringga juda intilaman. 
 <BR><SUP>132 </SUP>Men tomon yuz bur, menga shafqat qilgin, Axir, Seni sevganlarga doim shafqat ko'rsatasan. 
 <BR><SUP>133 </SUP>So'zingga ko'ra, qadamimni O'zing boshqargin, Hech qachon ustimdan gunoh hukmron bo'lmasin. 
 <BR><SUP>134 </SUP>Inson zulmidan meni qutqargin, Toki Sening buyruqlaringga itoat etayin. 
 <BR><SUP>135 </SUP>Jamoling menga nurlarini sochsin, Farmonlaringni menga o'rgatgin. 
 <BR><SUP>136 </SUP>Ko'zlarimdan yoshlar daryo bo'lib quyilar, Axir, odamlar qonuningga rioya qilmayapti. 
 
 <BR><SUP>137 </SUP> Sen odilsan, ey Egam, Hukmlaring adolatlidir. 
 <BR><SUP>138 </SUP>Adolat ila shartlaringni buyurgansan, Tamomila ishonchlidir shartlaring. 
 <BR><SUP>139 </SUP>G'azabim meni ado qilmoqda, Dushmanlarim kalomingni rad etmoqda. 
 <BR><SUP>140 </SUP>VaÊ¼dalaring naqadar sofdir! Men vaÊ¼dalaringni naqadar sevaman! 
 <BR><SUP>141 </SUP>Men keraksizman, xo'rlanganman, Buyruqlaringni unutmayman. 
 <BR><SUP>142 </SUP>Sening adolating mangudir, Sening qonuning haqiqatdir. 
 <BR><SUP>143 </SUP>Boshimga kulfatu azob keldi, Amrlaring menga zavq berar. 
 <BR><SUP>144 </SUP>Shartlaring to abad adolatlidir, Idrok bergin menga, toki yashayin. 
 
 <BR><SUP>145 </SUP> Ey Egam, chin ko'ngildan yolvoraman, javob ber, Farmonlaringga rioya qilaman. 
 <BR><SUP>146 </SUP>Senga faryod qilaman, meni qutqargin, Toki shartlaringga men rioya qilay. 
 <BR><SUP>147 </SUP>Kun chiqmasdan Sendan madad so'rab faryod qilaman, Sening kalomingga men umid bog'layman. 
 <BR><SUP>148 </SUP>Sening vaÊ¼dangni chuqur anglay deb, Ko'zlarimga tun bo'yi uyqu kelmaydi. 
 <BR><SUP>149 </SUP>Sodiq sevgingga ko'ra, ovozimni eshitgin, Ey Egam, adolating bilan hayotimni saqlagin. 
 <BR><SUP>150 </SUP>Qabih reja tuzadiganlar yaqin kelmoqda, Ular qonuningdan uzoqda yuradi. 
 <BR><SUP>151 </SUP>Sen esa, ey Egam, yonimdasan, Hamma amrlaring haqiqatdir. 
 <BR><SUP>152 </SUP>Qonuningni Sen mangu barqaror qilgansan, Yoshligimdan buni men bilaman. 
 
 <BR><SUP>153 </SUP> Azoblarimga qaragin, meni qutqargin, Axir, men Sening qonuningni unutmadim. 
 <BR><SUP>154 </SUP>Mening daÊ¼voimni isbot qil, meni qutqar, VaÊ¼dangga ko'ra, hayotimni saqla. 
 <BR><SUP>155 </SUP>Fosiqdan najot uzoqdadir, Sening farmonlaringni ular izlamaslar. 
 <BR><SUP>156 </SUP>Ey Egam, shafqating buyukdir, Adolating bilan hayotimni saqla. 
 <BR><SUP>157 </SUP>Meni taÊ¼qib qiluvchi dushmanlarim ko'p, Men shartlaringdan yuz o'girmayman. 
 <BR><SUP>158 </SUP>Makkorlarga nafrat ila qarayman, Ular Sening amrlaringga rioya qilmaydi. 
 <BR><SUP>159 </SUP>Qaragin, naqadar sevaman buyruqlaringni, Sodiq sevgingga ko'ra, saqlagin hayotimni. 
 <BR><SUP>160 </SUP>Kaloming mohiyati haqiqatdir, Adolatli qoidalaring to abad davom etadi. 
 
 <BR><SUP>161 </SUP> Hukmdorlar meni sababsiz taÊ¼qib qilar, Yuragim kalomingdan qo'rqib titrab turar. 
 <BR><SUP>162 </SUP>Xuddi ulkan xazina topgan odamday, Sening so'zingdan shod bo'laman. 
 <BR><SUP>163 </SUP>Yolg'ondan nafratlanib, jirkanaman, Sening qonuningni esa sevaman. 
 <BR><SUP>164 </SUP>Sening adolatli qoidalaring tufayli Yetti marta kuniga Seni madh qilaman. 
 <BR><SUP>165 </SUP>Qonuningni sevganlar buyuk tinchlikka ega bo'lar, Hech narsa ularga to'siq bo'la olmaydi. 
 <BR><SUP>166 </SUP>Ey Egam, men najotingga umid qilaman, Men Sening amrlaringni bajaraman. 
 <BR><SUP>167 </SUP>Shartlaringga itoat etaman, Men ularni g'oyatda sevaman. 
 <BR><SUP>168 </SUP>Buyruq, shartlaringga rioya qilaman, Hamma yo'llarim Senga maÊ¼lumdir. 
 
 <BR><SUP>169 </SUP> Ey Egam, ohu nolam yetsin Senga, Kalomingga ko'ra, menga idrok bergin. 
 <BR><SUP>170 </SUP>Iltijoim yetib borsin Senga, Bergan vaÊ¼dangga ko'ra, meni qutqargin. 
 <BR><SUP>171 </SUP>Lablarimdan hamdu sano to'lib-toshsin, Menga o'rgatasan farmonlaringni. 
 <BR><SUP>172 </SUP>Tilim kuylaydi Sening vaÊ¼dangni, Zotan, adolatlidir barcha amrlaring. 
 <BR><SUP>173 </SUP>Menga yordamga tayyor turgin, Zotan, tanlaganman men buyruqlaringni. 
 <BR><SUP>174 </SUP>Ey Egam, najotingga talpinaman, Sening qonuningdan lazzat topaman. 
 <BR><SUP>175 </SUP>Umr ber menga, hamdu sano aytayin Senga, Qoidalaring yordam bersin menga. 
 <BR><SUP>176 </SUP>Adashgan qo'yday yo'ldan ozganman, Izlab top meni, O'z qulingni. Zotan, men amrlaringni unutmaganman. 
 
 
<BR><BR><A NAME="119"><H1>119</H1>
<BR><SUP>1 </SUP> Qayg'u-alamdan Egamga faryod qildim: "Ey Egam, yolg'onchi lablardan, Makkor tildan jonimni asragin!â U faryodimga javob berdi. 
 
 <BR><SUP>2 </SUP> Qayg'u-alamdan Egamga faryod qildim: "Ey Egam, yolg'onchi lablardan, Makkor tildan jonimni asragin!â U faryodimga javob berdi. 
 
 <BR><SUP>3 </SUP> Ey makkor til, Egamiz boshingga ne kunni solar ekan? Senga qanday jazo berar ekan? 
 <BR><SUP>4 </SUP>U jangchining o'tkir o'qlari bilan seni jazolaydi, Yonayotgan yulg'un butasining cho'g'lari bilan senga jazo beradi. 
 
 <BR><SUP>5 </SUP> Holimga voy, Meshexda musofirman, Kedar chodirlari orasida yashayman. 
 <BR><SUP>6 </SUP>Tinchlikdan nafrat etuvchi xalq orasida Yashashdan charchadim. 
 <BR><SUP>7 </SUP>Men tinchlik tarafdoriman, Ammo gapiray deb, og'iz ochsam, Ular urushni istaydilar. 
 
 
<BR><BR><A NAME="120"><H1>120</H1>
<BR><SUP>1 </SUP> Tog'larga tikaman ko'zlarimni, Qayerdan kelar menga madad? 
 <BR><SUP>2 </SUP>Yeru osmonni yaratgan Egamdan kelar menga madad. 
 
 <BR><SUP>3 </SUP> Qoqilishingga U yo'l qo'ymas, U posboningdir, aslo mudramas. 
 <BR><SUP>4 </SUP>Ha, Isroilning posbonidir U, Mudramaydi, uxlamaydi U. 
 
 <BR><SUP>5 </SUP> Egamizdir sening posboning, Egamizdir yoningdagi soyang sening. 
 <BR><SUP>6 </SUP>Kunduzi oftob seni urmas, Kechasi oy senga zarar yetkazmas. 
 <BR><SUP>7 </SUP>Egamiz seni har qanday xatardan asraydi, Joningni Egamiz omon saqlaydi. 
 <BR><SUP>8 </SUP>Hozir va to abad qayerga borsang ham, Egamiz doim senga posbonlik qiladi. 
 
 
<BR><BR><A NAME="121"><H1>121</H1>
<BR><SUP>1 </SUP> "Egamizning uyiga boraylikâ, deb Menga aytganlarida shod bo'ldim. 
 <BR><SUP>2 </SUP>Mana turibmiz, ey Quddus, Darvozalaring ichkarisida. 
 
 <BR><SUP>3 </SUP> Quddus yaxshi qurilgan shahardir, Devorlari bir-biriga tutashtirib solingandir. 
 <BR><SUP>4 </SUP>Isroil xalqiga berilgan qonunga ko'ra, Qabilalar u yerga chiqib borarlar! Ha, Egamizning qabilalari Unga shukur aytmoq uchun chiqib borarlar! 
 <BR><SUP>5 </SUP>U yerda hukm taxtlari o'rnashgan, Ha, Dovud xonadonining taxtlari U yerda joylashgan. 
 
 <BR><SUP>6 </SUP> Duo qiling Quddusning tinchligi uchun: "Uni sevganlar huzur-halovat topsin. 
 <BR><SUP>7 </SUP>Devorlari ichida tinchlik bo'lsin, QalÊ¼alari bexatar bo'lsin.â 
 <BR><SUP>8 </SUP>Qarindoshlarim, do'stlarim haqi-hurmati, Quddusga tinchlik bo'lsin, deya aytaman. 
 <BR><SUP>9 </SUP>Egamiz Xudoning uyi haqi-hurmati Quddusning iqbolini izlayman. 
 
 
<BR><BR><A NAME="122"><H1>122</H1>
<BR><SUP>1 </SUP> Ey samolarda taxt qurgan Xudo! Ko'zlarimni Senga tikaman. 
 <BR><SUP>2 </SUP>Ey Egamiz Xudo! Bizga shafqatingni ko'rsatgin deya, Biz Sendan umid qilamiz. Xo'jayini qo'liga qaragan Qullarning ko'zlari kabi, Bekasining qo'liga qaragan Cho'ri qizning ko'zlari kabi, Ko'zlarimiz Senga qadalgan. 
 
 <BR><SUP>3 </SUP> Shafqat qil, ey Egam, shafqat qil bizga, Ko'rgan xo'rliklarimiz yetib ortar. 
 <BR><SUP>4 </SUP>Beg'amlarning masxaralashi jonimizdan to'ydirdi, Kiborlarning haqoratidan pichoq borib suyakka yetdi. 
 
 
<BR><BR><A NAME="123"><H1>123</H1>
<BR><SUP>1 </SUP> Endi Isroil shunday desin: "Egamiz biz tomonda bo'lmasa edi, 
 <BR><SUP>2 </SUP>Ha, Egamiz biz tomonda bo'lmasa edi, G'animlarimiz bizga hujum qilganda, 
 <BR><SUP>3 </SUP>Ular bizga g'azabini sochganda, Bizni tiriklayin yutgan bo'lardi. 
 <BR><SUP>4 </SUP>To'fon bizni girdobiga tortgan bo'lardi, Sel bizni bosib olgan bo'lardi. 
 <BR><SUP>5 </SUP>Pishqirgan suvlar ustimizdan bosgan bo'lardi.â 
 
 <BR><SUP>6 </SUP> Egamizga olqishlar bo'lsin, Yirtqich tishlarga bizni o'lja qilib qo'ymadi. 
 <BR><SUP>7 </SUP>Biz ovchining tuzog'idan qutulgan Qushlarga o'xshaymiz. Tuzoq sinib, biz qutuldik. 
 
 <BR><SUP>8 </SUP> Yeru osmonni yaratgan Egamizdan Bizga madad keladi. 
 
 
<BR><BR><A NAME="124"><H1>124</H1>
<BR><SUP>1 </SUP> Egamizga umid bog'laganlar Sion tog'iga o'xshar, Hech qachon tebranmas, to abad mustahkam turar. 
 <BR><SUP>2 </SUP>Tog'lar Quddusni o'raganday, Hozirdan boshlab, to abad Egamiz O'z xalqini o'rab olgandir. 
 
 <BR><SUP>3 </SUP> Fosiq shohning saltanat hassasi Solihlarning yurtida uzoq qolmaydi. Bo'lmasa solihlar qo'llarini yomon ishlarga uzatadi. 
 
 <BR><SUP>4 </SUP> Ey Egam, yuragi to'g'ri bo'lganlarga, Yaxshilarga yaxshilik qilgin. 
 <BR><SUP>5 </SUP>Ey Egam, egri yo'llarga burilganlarni Badkirdorlar bilan birga haydab yuborgin. Isroil uzra tinchlik bo'lsin! 
 
 
<BR><BR><A NAME="125"><H1>125</H1>
<BR><SUP>1 </SUP> Egamiz Quddusni yana farovonlikka erishtirganda, Tush ko'rayotgan odamlarga o'xshar edik. 
 <BR><SUP>2 </SUP>Og'zimiz kulgi bilan, Tillarimiz shodlik qo'shig'i bilan to'la edi. Shunda xalqlar aytdilar: "Ular uchun Egamiz buyuk ishlar qildi.â 
 <BR><SUP>3 </SUP>Ha, Egamiz biz uchun buyuk ishlar qilgandi, Biz quvonchga to'lgandik. 
 
 <BR><SUP>4 </SUP> Nagav cho'lidagi soyliklarni qayta suvga to'ldirganday, Ey Egam, farovonligimizni qayta tiklagin. 
 <BR><SUP>5 </SUP>Ko'z yosh bilan urug' ekkanlar Shodlik qo'shiqlari ila hosil o'radi. 
 <BR><SUP>6 </SUP>Yig'lab, urug' xaltasini olib boruvchilar Shodlik qo'shiqlari bilan qaytib keladi, Don bog'lamlarini olib qaytadi. 
 
 
<BR><BR><A NAME="126"><H1>126</H1>
<BR><SUP>1 </SUP> Agar uyni Egamiz qurmasa, Quruvchilarning ishi bekor bo'ladi. Agar Egamiz shaharni qo'riqlamasa, Qorovul behuda poyloqchilik qiladi. 
 <BR><SUP>2 </SUP>Erta turib, kech yotganingiz ham, Ovqat topay deb, tortgan mashaqqatingiz ham bekordir. Egamiz O'z sevganlarining ehtiyojini Uyqularida ham qondiradi. 
 
 <BR><SUP>3 </SUP> O'g'illar Egamizdan merosdir, Farzandlar Undan mukofotdir. 
 <BR><SUP>4 </SUP>Yoshligingizda tug'ilgan o'g'illaringiz Jangchining qo'lidagi o'qlardaydir. 
 <BR><SUP>5 </SUP>O'qdoni to'la shunday inson baxtlidir! Shahar darvozasi oldida Dushmani bilan daÊ¼volashganda, U sharmanda bo'lib qolmaydi. 
 
 
<BR><BR><A NAME="127"><H1>127</H1>
<BR><SUP>1 </SUP> Ey Egamizdan qo'rqqanlar, hammangiz baxtlisiz, Ey Uning yo'lidan yuradiganlar, sizlar baxtlisiz. 
 <BR><SUP>2 </SUP>Mehnatingiz samarasini yeysiz, Baxtli bo'lib, huzur-halovatga yetasiz. 
 <BR><SUP>3 </SUP>Xotiningiz hovlingizdagi serhosil Uzum tokiga o'xshagan bo'ladi. Dasturxoningiz atrofidagi bolalaringiz Yosh zaytun ko'chatiga o'xshagan bo'ladi. 
 <BR><SUP>4 </SUP>Ey Egamizdan qo'rqadiganlar, Shu tariqa baraka topasiz. 
 
 <BR><SUP>5 </SUP> Egamiz Quddusdan turib sizga baraka bersin, Umringiz bo'yi Sionning gullab-yashnashini ko'ring. 
 <BR><SUP>6 </SUP>Yashayvering siz, nevara-chevara ko'ring, Isroil uzra tinchlik bo'lsin! 
 
 
<BR><BR><A NAME="128"><H1>128</H1>
<BR><SUP>1 </SUP> Isroil shunday deb aytsin: "Ular yoshligimdan menga ko'p zulm o'tkazib keldi. 
 <BR><SUP>2 </SUP>Ha, yoshligimdan menga zulm o'tkazib kelgan, Ammo meni yenga olmaganlar. 
 <BR><SUP>3 </SUP>Meni savalab, yelkalarimda chuqur izlar qoldirdilar, Yaralarim daladagi uzun jo'yaklarga o'xshar. 
 <BR><SUP>4 </SUP>Egamiz adolatparvardir, Fosiqlarning arqonini qirqib, meni ozod qildi.â 
 
 <BR><SUP>5 </SUP> Quddusdan nafratlanganlarning hammasi Sharmanda bo'lib, ortiga qaytsin. 
 <BR><SUP>6 </SUP>Tom ustidagi o'tlarga o'xshasin ular, O'smasdan oldin qurib qolsinlar. 
 <BR><SUP>7 </SUP>Bunday o'tga o'roqchilarning hovuchi to'lmaydi, Bog'lovchilarning quchog'i to'lmaydi. 
 <BR><SUP>8 </SUP>O'tgan-ketganlar ularga: "Egamiz sizlarga baraka bersin, Egamiz nomi bilan sizlarni duo qilamiz!â deb aytmasin. 
 
 
<BR><BR><A NAME="129"><H1>129</H1>
<BR><SUP>1 </SUP> Ey Egam, tubsiz suvlardan Senga nola qilaman. 
 <BR><SUP>2 </SUP>Ey Rabbiy, mening ovozimni eshitgin! Iltijolarimga diqqat ila quloq solgin! 
 
 <BR><SUP>3 </SUP> Ey Egam, gunohlarni hisobga olsang agar, Ey Rabbiy, kim ham bardosh bera olar?! 
 <BR><SUP>4 </SUP>Ammo Sen kechirimlisan, Shu bois Sendan qo'rqamiz. 
 
 <BR><SUP>5 </SUP> Egamga umid bog'layman, Ha, jonim Unga talpinadi. Uning kalomiga umid bog'layman. 
 <BR><SUP>6 </SUP>Tongni kutgan posbondan ham ko'proq, Ha, tongni kutgan posbondan ham ko'proq Mening jonim Rabbiyga talpinadi. 
 
 <BR><SUP>7 </SUP> Ey Isroil! Umid qilgin Egamizdan! Egamiz sodiq sevgisini ko'rsatadi. Qutqarishga U doim tayyor! 
 <BR><SUP>8 </SUP>Isroilni barcha gunohlaridan Qutqaradigan Uning O'zidir. 
 
 
<BR><BR><A NAME="130"><H1>130</H1>
<BR><SUP>1 </SUP> Ey Egam, yuragimda mag'rurlik yo'q, Ko'zlarim aslo kiborlarcha boqmaydi. Menga g'oyat hayratli bo'lgan, buyuk ishlar bilan Men o'zimni band qilmayman. 
 <BR><SUP>2 </SUP>Bola onasi bag'rida tinchlanganday, Men ham yengil tortib, tinchlanganman. Ha, jonim tinchlangan. 
 
 <BR><SUP>3 </SUP> Ey Isroil! Hozir ham, abadulabad Egamizdan umid qilgin! 
 
 
<BR><BR><A NAME="131"><H1>131</H1>
<BR><SUP>1 </SUP> Ey Egam, eslagin Dovudni, U tortgan barcha azob-uqubatlarni! 
 <BR><SUP>2 </SUP>Ey Egam, u Senga qasam ichgandi. Ey Yoqbning qudratli Xudosi, U Senga vaÊ¼da bergandi: 
 <BR><SUP>3 </SUP>"Men aslo uyimga kirmayman, Yoki o'rnimga yotmayman. 
 <BR><SUP>4 </SUP>Ko'zlarimga uyqu bermayman, Qovoqlarim yumilishiga yo'l qo'ymayman. 
 <BR><SUP>5 </SUP>Egamiz uchun bir joy topmagunimcha, Yoqubning qudratli Xudosi uchun Bir maskan bo'lmaguncha aslo dam olmayman.â 
 
 <BR><SUP>6 </SUP> Ahd sandig'i Efratda, deb eshitgandik, Biz uni Yo'r dalalarida topib oldik. 
 <BR><SUP>7 </SUP>"Egamizning maskaniga boraylik, Uning poyiga sajda qilaylikâ, dedik. 
 
 <BR><SUP>8 </SUP> Qani, kel, ey Egam, oromgohingga Qudrating ramzi bo'lgan Sandiq bilan birga. 
 <BR><SUP>9 </SUP>Ruhoniylaring solihlikni kiysinlar, Taqvodorlaring shodlikdan kuylasinlar! 
 
 <BR><SUP>10 </SUP> O'z quling Dovudning haqi-hurmati, Tanlagan shohingni rad qilmagin. 
 <BR><SUP>11 </SUP>Ey Egam, Sen Dovudga ont ichgan eding, Sen shu ontingdan aslo qaytmay deysan: "O'zingdan bino bo'lgan o'g'illaringdan Birini sening taxtingga o'tqazaman. 
 <BR><SUP>12 </SUP>Agar o'g'illaring Mening ahdimga rioya qilsa, Ularga o'rgatgan amrlarimga itoat etsa, Ularning o'g'illari ham Shoh bo'lib, to abad sening taxtingda o'tiradi.â 
 
 <BR><SUP>13 </SUP> Ey Egam, Sen Quddusni tanlagansan, U yerni O'zingga maskan qilishni istagansan. 
 <BR><SUP>14 </SUP>Sen shunday deding: "Men to abad yashaydigan joy shu joydir, Bu yerda istiqomat qilishni istaganman. 
 <BR><SUP>15 </SUP>Uning ozuqalariga mo'l qilib baraka beraman, U yerdagi faqirlarni to'ydiraman. 
 <BR><SUP>16 </SUP>Ruhoniylarni najotga burkayman, Taqvodorlari shodlikdan kuylaydilar! 
 <BR><SUP>17 </SUP>Dovudning naslini bu yerda ko'kartiraman, O'zim tanlagan shohning chirog'ini o'chirmayman. 
 <BR><SUP>18 </SUP>Uning g'animlarini sharmandalikka o'rayman, Shohning boshidagi toji esa porlab turaveradi.â 
 
 
<BR><BR><A NAME="132"><H1>132</H1>
<BR><SUP>1 </SUP> Naqadar yaxshidir, yoqimlidir Birodarlar birga ahil yashasalar. 
 <BR><SUP>2 </SUP>Ahillik Horunning boshiga surtilgan, Soqoligacha oqib tushgan qimmatbaho moydaydir, Kiyimlari yoqasidan oqib tushgan moy kabidir. 
 <BR><SUP>3 </SUP>Sion tog'lariga keladigan baraka Xermon tog'idagi mo'l shabnamga o'xshaydi. Siondan Egamiz O'z barakasini va abadiy hayotni beradi. 
 
 
<BR><BR><A NAME="133"><H1>133</H1>
<BR><SUP>1 </SUP> Ey sizlar - Egamizning qullari, Egamizning uyida kechasi xizmat qiladiganlar, Egamizni olqishlang! 
 <BR><SUP>2 </SUP>Muqaddas maskan tomon Qo'llaringizni ko'tarib, Egamizni olqishlang! 
 
 <BR><SUP>3 </SUP> Yeru osmonni yaratgan Egamiz Quddusdan turib, sizga baraka bersin. 
 
 
<BR><BR><A NAME="134"><H1>134</H1>
<BR><SUP>1 </SUP> Egamizga hamdu sanolar bo'lsin! 
 Egamizning nomiga madhiyalar bo'lsin! Hamdu sano ayting, ey Egamizning qullari, 
 <BR><SUP>2 </SUP>Ey Egamizning uyida xizmat qiladiganlar, Ey Egamiz uyining hovlisida xizmat qiladiganlar! 
 <BR><SUP>3 </SUP>Egamizga hamdu sanolar bo'lsin, U yaxshidir! Tarannum eting Uni, bu yoqimlidir. 
 <BR><SUP>4 </SUP>Egamiz O'zi uchun Yoqb naslini tanladi. Ha, O'zimning xazinam deb, Isroil xalqini tanladi. 
 
 <BR><SUP>5 </SUP> Ha, bilaman, Egamiz ulug'dir, Rabbimiz barcha xudolardan yuksakdir. 
 <BR><SUP>6 </SUP>Osmonda ham, zaminda ham, Dengizlarda, jamiki tubsiz suvlarda Egamiz istaganini qiladi. 
 <BR><SUP>7 </SUP>U yerning to'rt tomonidan bulutlarni olib keladi, Yomg'ir bilan birga chaqmoq yuboradi, Omborlaridan shamol olib keladi. 
 
 <BR><SUP>8 </SUP> Egamiz Misrning to'ng'ichlarini, Inson hamda hayvonlarning birinchi tug'ilganlarini nobud qildi. 
 <BR><SUP>9 </SUP>FirÊ¼avn va uning hamma aÊ¼yonlariga qarshi Misrning orasiga Egamiz alomatu mo'jizalarni yubordi. 
 <BR><SUP>10 </SUP>U ko'p ellar, xalqlarni qirgan, Qudratli shohlarni bo'g'izlagan. 
 <BR><SUP>11 </SUP>Amor xalqining shohi Sixo'nni, Bashan shohi O'gni Hamda KanÊ¼onning barcha shohlarini qirgan. 
 <BR><SUP>12 </SUP>Ularning yerini Isroil xalqiga mulk qilib berdi. 
 
 <BR><SUP>13 </SUP> Egamizning nomi to abad davom etar, Egamizning shuhrati nasllar osha davom etar. 
 <BR><SUP>14 </SUP>Egamiz O'z xalqiga adolat qiladi, O'z qullariga rahm-shafqat qiladi. 
 
 <BR><SUP>15 </SUP> Xalqlarning xudolari esa kumush, oltindan, Inson qo'llarining mahsulidir. 
 <BR><SUP>16 </SUP>Butlarning og'izlari bor, so'zlay olmaslar, Ko'zlari bor, ko'ra olmaslar. 
 <BR><SUP>17 </SUP>Quloqlari bor ularning, eshita olmas, Ular aslo nafas ololmas. 
 <BR><SUP>18 </SUP>Butlarni barpo qilganlar, butlarga ishonganlar Xuddi ularga o'xshagan bo'lib qolar. 
 
 <BR><SUP>19 </SUP> Ey Isroil xalqi, olqishlar ayting Egamizga! Ey Horun xonadoni, madhiyalar ayting Egamizga! 
 <BR><SUP>20 </SUP>Ey Levi xonadoni, olqishlar ayting Egamizga! Ey Egamizdan qo'rqqanlar, madhiyalar ayting Unga! 
 <BR><SUP>21 </SUP>Quddusda istiqomat qiladigan Egamizga Sionda olqishlar ayting! 
 Egamizga hamdu sanolar bo'lsin! 
 
 
<BR><BR><A NAME="135"><H1>135</H1>
<BR><SUP>1 </SUP> Shukrona ayting Egamizga, U yaxshidir! Uning sodiq sevgisi abadiydir. 
 <BR><SUP>2 </SUP>Shukrona ayting xudolarning Xudosiga, Uning sodiq sevgisi abadiydir. 
 <BR><SUP>3 </SUP>Shukrona ayting egalarning Egasiga, Uning sodiq sevgisi abadiydir. 
 
 <BR><SUP>4 </SUP> Shukrona ayting Xudoga, Faqatgina U buyuk ajoyibotlar ko'rsatadi. Uning sodiq sevgisi abadiydir. 
 <BR><SUP>5 </SUP>Shukrona ayting donolik bilan samolarni yaratganga, Uning sodiq sevgisi abadiydir. 
 <BR><SUP>6 </SUP>Shukrona ayting suvlar uzra yerni barpo qilganga, Uning sodiq sevgisi abadiydir. 
 <BR><SUP>7 </SUP>Shukrona ayting ulkan yoritqichlarni yaratganga, Uning sodiq sevgisi abadiydir. 
 <BR><SUP>8 </SUP>Kunduzi nur sochib tursin deya, Quyoshni yaratganga shukrona ayting. Uning sodiq sevgisi abadiydir. 
 <BR><SUP>9 </SUP>Tun uzra nur sochib tursin deya, Yulduzlaru oyni yaratganga shukrona ayting. Uning sodiq sevgisi abadiydir. 
 
 <BR><SUP>10 </SUP> Shukrona ayting Misrning to'ng'ichlarini urganga, Uning sodiq sevgisi abadiydir. 
 <BR><SUP>11 </SUP>Shukrona ayting Misrdan Isroilni olib chiqqanga, Uning sodiq sevgisi abadiydir. 
 <BR><SUP>12 </SUP>Shukrona ayting yo'g'on bilaklariyu Kuchli qo'li ila Isroilni olib chiqqanga, Uning sodiq sevgisi abadiydir. 
 <BR><SUP>13 </SUP>Shukrona ayting Qizil dengizni ikkiga bo'lganga, Uning sodiq sevgisi abadiydir. 
 <BR><SUP>14 </SUP>Shukrona ayting Isroilni dengiz o'rtasidan o'tkazganga, Uning sodiq sevgisi abadiydir. 
 <BR><SUP>15 </SUP>Shukrona ayting firÊ¼avn va uning lashkarlarini Qizil dengizga uloqtirganga, Uning sodiq sevgisi abadiydir. 
 <BR><SUP>16 </SUP>Shukrona ayting O'z xalqini sahro bo'ylab olib o'tganga, Uning sodiq sevgisi abadiydir. 
 <BR><SUP>17 </SUP>Shukrona ayting buyuk shohlarni halok qilganga, Uning sodiq sevgisi abadiydir. 
 <BR><SUP>18 </SUP>Shukrona ayting qudratli shohlarni qirganga, Uning sodiq sevgisi abadiydir. 
 <BR><SUP>19 </SUP>Shukrona ayting Amor xalqining shohi Sixo'nni o'ldirganga, Uning sodiq sevgisi abadiydir. 
 <BR><SUP>20 </SUP>Shukrona ayting Bashan shohi O'gni o'ldirganga, Uning sodiq sevgisi abadiydir. 
 <BR><SUP>21 </SUP>Shukrona ayting ularning yerini O'z xalqiga mulk qilib berganga, Uning sodiq sevgisi abadiydir. 
 <BR><SUP>22 </SUP>Shukrona ayting u yerlarni O'z quli Isroilga mulk qilib berganga, Uning sodiq sevgisi abadiydir. 
 
 <BR><SUP>23 </SUP> Shukrona ayting xor bo'lganimizda bizni eslaganga, Uning sodiq sevgisi abadiydir. 
 <BR><SUP>24 </SUP>Shukrona ayting bizni dushmanlarimizdan qutqarganga, Uning sodiq sevgisi abadiydir. 
 <BR><SUP>25 </SUP>Shukrona ayting barcha jonzotlarni oziqlantiradiganga, Uning sodiq sevgisi abadiydir. 
 
 <BR><SUP>26 </SUP> Shukrona ayting Samoviy Xudoga, Uning sodiq sevgisi abadiydir. 
 
 
<BR><BR><A NAME="136"><H1>136</H1>
<BR><SUP>1 </SUP> Bobildagi daryolar bo'yida o'tirardik, Yig'lab, u yerlarda Quddusni eslardik. 
 <BR><SUP>2 </SUP>Liralarimizni o'sha yerdagi tollarga Osib qo'ygandik. 
 <BR><SUP>3 </SUP>Bizni u yerda asirga olganlar: "Qo'shiq aytib beringlarâ, derdilar, Bizga zulm qilganlar ko'ngillarini chog' qilgani: "Bizga Quddus qo'shiqlaridan kuylanglarâ, derdilar. 
 
 <BR><SUP>4 </SUP> Qanday qilib begona yurtda Biz Egamizga qo'shiq kuylay olardik?! 
 <BR><SUP>5 </SUP>Ey Quddus, agar seni unutsam, O'ng qo'lim qurib qolsin. 
 <BR><SUP>6 </SUP>Agar men seni eslamasam, Quddusni eng katta shodligim deb bilmasam, Tilim tanglayimga yopishib qolsin. 
 
 <BR><SUP>7 </SUP> Ey Egam, Quddus qulagan kunda Edomliklar nima qilganini yodda tutgin. Axir, ular: "Qulating, yiqiting uni! Poydevorigacha qulatib tashlang!â deb baqirgan. 
 
 <BR><SUP>8 </SUP> Ey Bobil shahri! Qirg'inga mahkum bo'lgansan. Bizga ne qilgan bo'lsang, o'shani Boshingga soladiganlar baxtlidir. 
 <BR><SUP>9 </SUP>Sening go'daklaringni ushlab, qoyaga urib, Tilka-pora qiladiganlar baxtlidir. 
 
 
<BR><BR><A NAME="137"><H1>137</H1>
<BR><SUP>1 </SUP> Ey Egam, chin dildan Senga shukrona aytaman, Farishtalar oldida Sening madhingni kuylayman. 
 <BR><SUP>2 </SUP>Muqaddas MaÊ¼bading oldida sajda qilaman, Sodiq sevging, sadoqating uchun O'zingga shukrona aytaman, Nomingni ham, so'zingni ham har narsadan yuqori qo'ygansan. 
 <BR><SUP>3 </SUP>Chaqirganimda, menga javob bergansan, Qudrating bilan meni jasur qilgansan. 
 
 <BR><SUP>4 </SUP> Ey Egam, zamin shohlari Senga shukur aytadi, Og'zingdan chiqqan so'zlarni ular eshitganlar. 
 <BR><SUP>5 </SUP>Ey Egam, ishlaringni ular kuylasinlar! Zero, Sening shuhrating buyukdir! 
 <BR><SUP>6 </SUP>Garchi Sen yuksak bo'lsang-da, xor bo'lganlarga boqasan, Kiborlarni Sen uzoqdan ham bilasan. 
 
 <BR><SUP>7 </SUP> Kulfatda yursam ham, dushmanlarim g'azabidan saqlaysan, O'ng qo'lingni uzatib, meni qutqarasan. 
 <BR><SUP>8 </SUP>Ey Egam, men uchun qasos olasan. Sodiq sevging to abad davom etar, O'zing yaratganlarni tark etmagin. 
 
 
<BR><BR><A NAME="138"><H1>138</H1>
<BR><SUP>1 </SUP> Ey Egam, meni O'zing sinab ko'rib, bilgansan, 
 <BR><SUP>2 </SUP>Qachon o'tirib, qachon turishimni O'zing bilasan, O'y-xayollarimni uzoqdan turib anglab olasan, 
 <BR><SUP>3 </SUP>Yurishimni, yotishimni Sen tekshirasan, Barcha yo'llarim Senga oyday ravshandir. 
 <BR><SUP>4 </SUP>Biron so'z tilimga kelmasdan oldin, Ey Egam, Sen hammasini bilasan. 
 <BR><SUP>5 </SUP>Meni hamma tomondan o'rab olgansan, Qo'llaringni ustimga qo'ygansan. 
 <BR><SUP>6 </SUP>Donoliging men uchun juda ajoyibdir, Shu qadar yuksakki, men anglay olmasman. 
 
 <BR><SUP>7 </SUP> Sening Ruhingdan qochib, qayerga ham bora olaman?! Sening huzuringdan qayerga ham keta olaman?! 
 <BR><SUP>8 </SUP>Agar osmonga chiqsam, Sen o'sha yerdasan! O'liklar diyoriga tushsam ham, Sen o'sha yerdasan! 
 <BR><SUP>9 </SUP>Saharning qanotlarini olib parvoz qilsam, Dengizning eng uzoq chetlariga o'rnashsam, 
 <BR><SUP>10 </SUP>Hatto u yerda ham qo'llaring meni yetaklar, O'ng qo'ling meni quvvatlar. 
 <BR><SUP>11 </SUP>Agarda: "Shubhasiz, meni zulmat qamrab oladi, Atrofimda kunduz tunga aylanadiâ, deb aytsam, 
 <BR><SUP>12 </SUP>Hatto zulmat ham Sen uchun qorong'i emas, Tun kunduz kabi nur sochar, Tunu kunduz Sen uchun birdir. 
 
 <BR><SUP>13 </SUP> Ichki aÊ¼zolarimni Sen yaratgansan, Onamning qornida menga shakl bergansan. 
 <BR><SUP>14 </SUP>Senga shukrona aytaman. Axir, qanday ajoyib qilib yaratilganman! Sening barcha ishlaring naqadar ajoyib, Buni men juda yaxshi bilaman. 
 <BR><SUP>15 </SUP>Men pinhon yaratilganimda, Yerning tubida mahorat ila to'qilganimda, Suyaklarim Sendan yashirin emas edi. 
 <BR><SUP>16 </SUP>Ko'zlaring ko'rgandi homila ekanimni. Menga ajratilgan kunlar kelmasdan, Hammasi kitobingga yozilgandi. 
 <BR><SUP>17 </SUP>Sening niyatlaring, ey Xudo, menga qadrlidir, Niyatlaringning son-sanog'i naqadar ko'pdir. 
 <BR><SUP>18 </SUP>Qumdan ham ko'p bo'lardi agar ularni sanaganimda, Uyg'onganimda qarasam, hamon men bilan ekansan birga. 
 
 <BR><SUP>19 </SUP> Ey Xudo, koshki fosiqni o'ldirsang edi, Qonxo'r mendan uzoqlashsa edi, 
 <BR><SUP>20 </SUP>Sen haqingda ular fitna qiladilar, Dushmanlaring Sening noming bilan yolg'on qasam ichadilar. 
 <BR><SUP>21 </SUP>Ey Egam! Sendan nafratlanganlardan men nafratlanmaymanmi?! Senga qarshi isyon qilganlardan men jirkanmaymanmi?! 
 <BR><SUP>22 </SUP>Ulardan butunlay nafratlanaman, Ularni o'zimning dushmanim deb bilaman. 
 
 <BR><SUP>23 </SUP> Tekshirib ko'r meni, ey Xudo, yuragimni bil, Sinab ko'r meni, tashvishlarimni bil. 
 <BR><SUP>24 </SUP>Bilgin-chi, mening biron qabihligim bormikan? Meni abadiy yo'ldan yetaklab borgin. 
 
 
<BR><BR><A NAME="139"><H1>139</H1>
<BR><SUP>1 </SUP>
Ijrochilar rahbariga. Dovud sanosi. 
 <BR><SUP>2 </SUP> Yomonlardan meni qutqar, ey Egam, Zo'ravonlardan himoya qil meni. 
 <BR><SUP>3 </SUP>Ular yuraklarida qabihlikni qasd qiladi, Doimo urush-janjallarni qo'zg'aydi. 
 <BR><SUP>4 </SUP>Ular tillarini ilonday o'tkir qiladi, Tillaridan ilon zahri tomadi. 
 
 <BR><SUP>5 </SUP> Ey Egam, meni qabihlarning qo'lidan qutqar, Yiqitmoqchi bo'lgan zo'ravonlardan meni himoya qil. 
 <BR><SUP>6 </SUP>Takabburlar men uchun tuzoq qo'yganlar, Ular to'rlarining iplarini yoyganlar, Yo'lim bo'ylab menga qopqon qo'yganlar. 
 
 <BR><SUP>7 </SUP> Ey Egam, Senga aytaman: "Sen Mening Xudoyimsan.â Quloq sol, ey Egam, Senga iltijo qilaman. 
 <BR><SUP>8 </SUP>Ey Egam Rabbiy, qudratli najotkorim! Jang kunida boshimni omon saqlading. 
 <BR><SUP>9 </SUP>Ey Egam, fosiqning istagini bajo qilmagin, Ularning qabih rejalariga omad bermagin, Ular mag'rurlanib ketmasin. 
 
 <BR><SUP>10 </SUP> Atrofimni o'rab olganlarning tahdidlari, O'zlarining boshiga kelsin. 
 <BR><SUP>11 </SUP>Yonayotgan ko'mir cho'g'i o'zlariga yog'ilsin, Ular olovga, iflos chuqurlarga uloqtirilsin-u, Aslo qaytib chiqmasin. 
 <BR><SUP>12 </SUP>Tuhmatchilarga yurtda aslo joy bo'lmasin, ko'karmasin, Falokat zolimning izidan tushib, uni yo'q qilsin. 
 
 <BR><SUP>13 </SUP> Bilaman, ey Egam, mazlumni himoya qilasan, Bechoraholni adolat ila qo'llab-quvvatlaysan. 
 <BR><SUP>14 </SUP>Solihlar albatta Senga shukrona aytadi, To'g'ri insonlar huzuringda istiqomat qiladi. 
 
 
<BR><BR><A NAME="140"><H1>140</H1>
<BR><SUP>1 </SUP> Senga yolvoraman, ey Egam, yonimga tez kelgin, Senga yolvorganimda ovozimga quloq solgin. 
 <BR><SUP>2 </SUP>Ibodatimni tutatqi nazriday qabul qilgin, Qo'llarimni ko'targanimni kechki qurbonlik deb bilgin. 
 
 <BR><SUP>3 </SUP> Ey Egam, og'zimga posbon qo'ygin, Lablarim eshigini qo'riqlagin. 
 <BR><SUP>4 </SUP>Yuragimni qabihlikka burmagin, Yomon ishlarga qo'shilishimga yo'l qo'ymagin, Badkirdorlarning jamoasida Ziyofatlarini yeyishimga yo'l qo'ymagin. 
 <BR><SUP>5 </SUP>Mayli, solih odam meni uraversin, Sodiq odam meni to'g'rilasin, Boshim shunday aÊ¼lo moyni rad qilmasin. 
 Mening ibodatim muttasil Badkirdorlarning qabih ishlariga qarshidir. 
 <BR><SUP>6 </SUP>Ularning hakamlari qoyadan uloqtiriladi, Shunda fosiqlar so'zlarim haq ekanligini bilib olishadi. 
 <BR><SUP>7 </SUP>Badkirdorlar aytar: "Shudgor qilinib, parchalangan yerday, Suyaklarimiz qabr og'zida maydalanib, sochilib yotibdi.â 
 
 <BR><SUP>8 </SUP> Ko'zlarim Sendadir, ey Egam Rabbiy, Sendan panoh izlayman, Meni tashlab qo'ymagin. 
 <BR><SUP>9 </SUP>Badkirdorlarning qopqonlaridan, Ular qo'ygan tuzoqdan meni saqlagin. 
 <BR><SUP>10 </SUP>Men sog'-omon o'tib ketayin, Fosiqlar qo'ygan to'rlariga o'zlari tushsin. 
 
 
<BR><BR><A NAME="141"><H1>141</H1>
<BR><SUP>1 </SUP> Ey Egam, Senga qattiq faryod qilaman, Ey Egam, Senga qattiq yolvoraman. 
 <BR><SUP>2 </SUP>Dardlarimni Senga to'kib solaman, Qayg'ularimni Sening oldingda aytaman. 
 <BR><SUP>3 </SUP>Ruhim so'lg'in bo'lganda, Yo'llarimni Sen bilasan. 
 Men yuradigan so'qmoqlarda G'animlarim menga tuzoq qo'yishgan. 
 <BR><SUP>4 </SUP>O'ng tomonimga qarab ko'r: Menga eÊ¼tibor beradigan biron kimsa yo'q. Hech qayerga qochib keta olmayman, Men uchun hech kim qayg'urmas. 
 
 <BR><SUP>5 </SUP> Senga yolvorib aytaman, ey Egam: "Sen mening panohimsan, Bu dunyodagi xavfsizligim Sensan.â 
 <BR><SUP>6 </SUP>Faryodimga quloq solgin, Axir, oyoq osti bo'lib ketdim-ku. 
 Meni taÊ¼qib qiluvchilardan qutqar, Ular mendan g'oyat kuchlidirlar. 
 <BR><SUP>7 </SUP>Meni tutqunlikdan chiqarib olgin, Toki Senga shukrona aytay. Menga ezgulik qilganing uchun Solihlar atrofimni o'rab oladi. 
 
 
<BR><BR><A NAME="142"><H1>142</H1>
<BR><SUP>1 </SUP> Eshitgin, ey Egam, ibodatlarimni, Sen sodiqsan, iltijoimga quloq sol, Sen odilsan, javob ber. 
 <BR><SUP>2 </SUP>Men, O'z qulingni hukm qilmagin, Axir, Sening nazaringda hech kim solih emas. 
 
 <BR><SUP>3 </SUP> Dushmanlar meni taÊ¼qib qilgan, Mening tanamni tuproqqa qorgan, Azalda olamdan o'tganlar kabi, Meni zulmatda yashashga majbur qilar. 
 <BR><SUP>4 </SUP>Shu bois ruhim so'lgan, Yuragim qo'rquvdan uvushib qolgan. 
 
 <BR><SUP>5 </SUP> Men oldingi kunlarni eslayman, Sening hamma ishlaring haqida o'ylayman, Qo'llaring ijodini xayolimga keltiraman. 
 <BR><SUP>6 </SUP>Qo'llarimni Senga ibodat uchun ochaman, Qaqragan yer kabi jonim Senga tashna. 
 
 <BR><SUP>7 </SUP> Ey Egam, menga tez javob ber, Ruhim tushkunlikda, Mendan yuz o'girmagin, Toki qabrga kirganlarday bo'lib qolmayin. 
 <BR><SUP>8 </SUP>Saharda sodiq sevgingni menga bildirgin, Umidimni Senga bog'layman. Yuradigan yo'limni O'zing ko'rsatgin, Yuragimni Senga ochaman. 
 <BR><SUP>9 </SUP>Ey Egam, meni g'animlarimdan qutqar, Panoh istab Senga qochib borganman. 
 <BR><SUP>10 </SUP>Sening xohishingni bajarmoqqa meni o'rgat, Sen Xudoyimsan, Sening ezgu Ruhing Meni tekis so'qmoqdan yetaklab borsin. 
 
 <BR><SUP>11 </SUP> Ey Egam, O'z noming haqi meni saqlagin, Adolating bilan meni kulfatdan qutqargin. 
 <BR><SUP>12 </SUP>Sodiq sevging haqi qirgin g'animlarimni, Yo'q qilib tashlagin hamma dushmanlarimni, Axir, men Sening qulingman-ku. 
 
 
<BR><BR><A NAME="143"><H1>143</H1>
<BR><SUP>1 </SUP> Egamga, suyangan qoyamga olqishlar bo'lsin, U qo'llarimni urushga, barmoqlarimni jangga o'rgatgan. 
 <BR><SUP>2 </SUP>Egam doim menga sodiqdir, U mening qalÊ¼am, qo'rg'onim, xaloskorimdir. Ha, Egam mening qalqonim, Unda men panoh topaman, Xalqlarni U menga bo'ysundiradi. 
 
 <BR><SUP>3 </SUP> Ey Egam, inson zoti kimdirki, unga eÊ¼tibor bersang?! Bandalar kimdirki, ular haqda o'ylasang?! 
 <BR><SUP>4 </SUP>Inson umri og'izdan chiqqan nafasga o'xshar, Odamzodning hayoti o'tkinchi soyaga o'xshar. 
 
 <BR><SUP>5 </SUP> Ey Egam, ko'klarni yorib, pastga tushgin, Tog'larga tekkin, ulardan tutun chiqsin. 
 <BR><SUP>6 </SUP>Chaqmoq chaqtir, yovlarni tirqiratgin, O'qlaringni ot, ularni sarosimaga solgin. 
 <BR><SUP>7 </SUP>Yuqoridan uzat qo'lingni, meni qutqargin, Azim suvlardan meni chiqarib olgin, Begonalar qo'lidan meni qutqargin. 
 <BR><SUP>8 </SUP>Ularning so'zlari behuda, Qo'lini ko'tarib, ular yolg'on qasam ichadi. 
 
 <BR><SUP>9 </SUP> Ey Xudo, Senga yangi qo'shiq kuylayman, O'n torli arfa chalib Seni tarannum etaman. 
 <BR><SUP>10 </SUP>Shohlarga Sen zafar ato etasan, Quling Dovudni shafqatsiz qilichdan qutqarasan. 
 <BR><SUP>11 </SUP>Kelgindilarning qo'lidan Meni xalos qil, qutqargin. Ularning so'zlari behuda, Qo'lini ko'tarib, ular yolg'on qasam ichadi. 
 
 <BR><SUP>12 </SUP> O'g'illarimiz yoshligida yaxshi o'sgan ko'chatga o'xshasin, Qizlarimiz saroyning o'ymakor ustunlariga o'xshasin. 
 <BR><SUP>13 </SUP>Omborlarimiz noz-neÊ¼matlarga to'lib-toshsin, Qo'ylarimiz minglab, o'n minglab yaylovlarda ko'paysin. 
 <BR><SUP>14 </SUP>Ho'kizimiz og'ir yuklarni tortsin, Devorlarimiz darz ketmasin, Odamlarimiz surgun bo'lmasin, Ko'chalarimizda oh-voh, g'amu kulfat bo'lmasin. 
 
 <BR><SUP>15 </SUP> Naqadar baxtlidir bunday insonlar! Baxtlidir Xudoni Egamiz deb bilgan xalq! 
 
 
<BR><BR><A NAME="144"><H1>144</H1>
<BR><SUP>1 </SUP> Ey Xudoyim, Shohim! Seni ulug'layman! To abad Sening nomingni olqishlayman! 
 <BR><SUP>2 </SUP>Har kuni Seni olqishlayman, Senga to abad hamdu sano aytaman. 
 
 <BR><SUP>3 </SUP> Egamiz buyukdir, madh etilsin yanada, Aql yetmas Uning buyukligiga. 
 
 <BR><SUP>4 </SUP> Ey Egam, bir nasl boshqasiga maqtar ishlaringni, Ular eÊ¼lon qilar qudratli ishlaringni. 
 <BR><SUP>5 </SUP>Ular shonli dabdabangni, ulug'vorligingni so'ylaydilar, Men esa ajoyib mo'jizalaring haqida o'ylayman. 
 <BR><SUP>6 </SUP>Odamlar qo'rqinchli ishlaring qudrati haqida aytadilar, Men esa buyukligingni eÊ¼lon qilgayman. 
 <BR><SUP>7 </SUP>Insonlar cheksiz ezguligingni xotirlab, gapiraveradilar. Adolatingni ular sevinch ila kuylaydilar. 
 
 <BR><SUP>8 </SUP> Egamiz inoyatli, rahmdildir, Jahli tez chiqmaydi, sodiq sevgisi mo'ldir. 
 <BR><SUP>9 </SUP>Egamiz har kimsaga himmat qilar, Yaratganlarining har biriga shafqat aylar. 
 
 <BR><SUP>10 </SUP> Ey Egam, jamiki yaratganlaring Senga shukur aytar, Jamiki taqvodorlaring Senga olqishlar kuylar. 
 <BR><SUP>11 </SUP>Saltanating shuhratini ular hikoya qilar, Sening qudrating haqida ular so'ylab yurar. 
 <BR><SUP>12 </SUP>Hammani qudratli ishlaringdan, Saltanating shuhratiyu dabdabasidan xabardor qilar. 
 <BR><SUP>13 </SUP>Sening saltanating abadiy shohlikdir, Hukmronliging nasllar osha davom etar. 
 
 <BR><SUP>14 </SUP> Yiqilayotganlarga Egamiz tayanch bo'ladi, Ikki bukilganlarning qaddini rostlaydi. 
 
 <BR><SUP>15 </SUP> Ey Egam, hammaning ko'zi umid bilan Senga tikilar, O'z paytida ularning rizqini berasan. 
 <BR><SUP>16 </SUP>Sen qo'lingni ochib, Jamiki jonzotning istagini qondirasan. 
 
 <BR><SUP>17 </SUP> Egamiz hamma yo'llarida adolat qilar, Hamma ishlarida sevgisini ko'rsatar. 
 <BR><SUP>18 </SUP>Egamiz O'ziga yolvorganlarning yonidadir, Chin dildan iltijo qilganlarning yonidadir. 
 <BR><SUP>19 </SUP>Undan qo'rqqanlarning tilagini Egamiz qondirar, Ularning nolasini eshitib, ularga najot berar. 
 <BR><SUP>20 </SUP>Egamiz O'zini sevuvchilarni asraydi, Hamma fosiqlarni qirib tashlaydi. 
 
 <BR><SUP>21 </SUP> Egamizning hamdu sanosi doimo tilimda bo'ladi, Jamiki jonzot Uning muqaddas nomini to abad olqishlaydi. 
 
 
<BR><BR><A NAME="145"><H1>145</H1>
<BR><SUP>1 </SUP> Egamizga hamdu sanolar bo'lsin! 
 Egamni madh qil, ey jonim! 
 <BR><SUP>2 </SUP>Tirik ekanman, Egamga hamdu sano aytaman, Umrim boricha Xudoyimga hamdu sano kuylayman. 
 
 <BR><SUP>3 </SUP> Umid bog'lamang shahzodalarga, Najot berolmaydigan inson zotiga. 
 <BR><SUP>4 </SUP>Ular jon bergach, tuproqqa qaytar, O'sha ondayoq ularning rejasi yo'qqa chiqar. 
 
 <BR><SUP>5 </SUP> Yoqbning Xudosini madadkorim, deb aytganlar baxtlidir, O'zlarining Egasi Xudodan umid qilganlar baxtlidir. 
 <BR><SUP>6 </SUP>Ha, Yoqubning Xudosi Osmonni, yerni hamda dengizni yaratgan. Dengizu undagi hamma jonzotni U yaratgan, U to abad sodiq bo'lib qoladi, 
 <BR><SUP>7 </SUP>Mazlumlarga adolat qiladi, Ochlarga U non beradi. Asirlarni ozod qiluvchi Egamizdir. 
 <BR><SUP>8 </SUP>Egamiz ko'rning ko'zlarini ochadi, Ikki bukilganlarning qaddini rostlaydi, Egamiz solihlarni sevadi. 
 <BR><SUP>9 </SUP>Egamiz musofirlarni asraydi, Yetim va bevalarni qo'llaydi, Fosiqning yo'llariga xalaqit beradi. 
 
 <BR><SUP>10 </SUP> Egamiz to abad hukmdordir, Ey Quddus, sening Xudoying nasllar osha hukmdordir! 
 Egamizga hamdu sanolar bo'lsin! 
 
 
<BR><BR><A NAME="146"><H1>146</H1>
<BR><SUP>1 </SUP> Egamizga hamdu sanolar bo'lsin! 
 Naqadar yaxshidir Xudoyimizni tarannum etmoq! Naqadar lazzatli, munosib Unga hamdu sano aytmoq! 
 <BR><SUP>2 </SUP>Egamiz Quddusni qaytadan quradi, Surgundagilarni Isroilga yig'adi. 
 <BR><SUP>3 </SUP>Ezilgan ko'ngillarga U shifo beradi, Ularning yaralariga malham qo'yadi. 
 <BR><SUP>4 </SUP>Yulduzlarning sonini U aniqlab chiqadi, Ularning hammasiga nom beradi. 
 <BR><SUP>5 </SUP>Rabbimiz buyukdir, qudrati azimdir, Uning donoligi cheksizdir. 
 <BR><SUP>6 </SUP>Egamiz mazlumlarni yuksaltiradi, Fosiqlarni esa yerga urib ezadi. 
 
 <BR><SUP>7 </SUP> Egamizga shukrona aytib tarannum qiling, Xudoyimizga atab lirada kuy chaling. 
 <BR><SUP>8 </SUP>U samolarni bulutlar ila qoplaydi, U yerni yomg'ir bilan taÊ¼minlaydi, Qir-adirlarda o't-o'lan o'stiradi. 
 <BR><SUP>9 </SUP>U hayvonlarning rizq-ro'zini beradi, Qarg'a bolalari qag'illaganda ularga oziq beradi. 
 <BR><SUP>10 </SUP>U otlarning kuchidan zavq olmaydi, Sipohning kuchli oyoqlaridan xushlanmaydi. 
 <BR><SUP>11 </SUP>Egamiz O'zidan qo'rqqanlardan xushlanadi, Uning sodiq sevgisiga umid qilganlardan mamnun bo'ladi. 
 
 
<BR><BR><A NAME="147"><H1>147</H1>
<BR><SUP>1 </SUP> Egangni olqishlagin, ey Quddus! Xudoyingga hamdu sano ayt, ey Sion! 
 <BR><SUP>2 </SUP>Darvozalaring tambalarini U mustahkam qiladi, Ichingdagi bolalaringga U baraka beradi. 
 <BR><SUP>3 </SUP>Shohligingga U tinchlik ato qiladi, Bug'doyning eng yaxshisi bilan to'ydiradi. 
 
 <BR><SUP>4 </SUP> Xudo amrlarini yer yuziga yuboradi, Uning aytgan so'zlari tez yoyiladi. 
 <BR><SUP>5 </SUP>U qorni oppoq ko'rpaday yoyadi, Qirovni kul kabi sochadi. 
 <BR><SUP>6 </SUP>Do'lni ushoq kabi yog'diradi, Uning sovug'i oldida kim bardosh bera oladi?! 
 <BR><SUP>7 </SUP>Kalomini yuborib, Egamiz muzlarni eritadi, Shamolini esdirib, suvlar oqizadi. 
 
 <BR><SUP>8 </SUP> Yoqb nasliga so'zini ayon qiladi, Qonun-qoidalarini Isroilga bildiradi. 
 <BR><SUP>9 </SUP>Boshqa xalqlarga Egamiz shunday qilmadi, O'sha xalqlar Uning qonunlarini bilmaydi. 
 Egamizga hamdu sanolar bo'lsin! 
 
 
<BR><BR><A NAME="148"><H1>148</H1>
<BR><SUP>1 </SUP> Egamizga hamdu sanolar bo'lsin! 
 Egamizga hamdu sanolar bo'lsin samolardan, Unga hamdu sanolar bo'lsin falaklardan! 
 <BR><SUP>2 </SUP>Ey Uning farishtalari, Egamizga hamdu sanolar bo'lsin! Ey Uning samoviy lashkarlari, Egamizga hamdu sanolar bo'lsin! 
 
 <BR><SUP>3 </SUP> Unga hamdu sanolar bo'lsin, ey quyosh, ey oy, Hamdu sanolar bo'lsin Unga, nurli yulduzlar! 
 <BR><SUP>4 </SUP>Hamdu sanolar bo'lsin Unga, ey falaklar toqi, Ey samolar uzra joylashgan suvlar! 
 
 <BR><SUP>5 </SUP> Egamizga hamdu sano aytsin ular, Egamizning amri bilan yaratilgan ular. 
 <BR><SUP>6 </SUP>Egamiz bir farmon bilan ularni to abad joyiga o'rnashtirdi, Bu farmon bekor qilinmaydi. 
 
 <BR><SUP>7 </SUP> Yer yuzidan Egamizga hamdu sanolar bo'lsin! Ey jamiki tubsiz suvlar, dengiz maxluqlari, 
 <BR><SUP>8 </SUP>Ey chaqmoq, qor, do'l, bulutlar, Uning amriga bo'ysunuvchi bo'ronlar Egamizga hamdu sanolar ayting! 
 
 <BR><SUP>9 </SUP> Madhiyalar ayting Unga, ey tog'lar, jamiki qirlar, Mevali daraxtlar, jamiki sadr daraxtlari! 
 <BR><SUP>10 </SUP>Hamdu sano ayting Unga, Ey yovvoyi hayvonlar, jamiki chorva, Sudralib yuruvchilaru uchar qushlar! 
 
 <BR><SUP>11 </SUP> Madhiyalar ayting Unga, Ey zamindagi shohlar, jamiki xalqlar, Shahzodalar, zamindagi hamma hukmdorlar! 
 <BR><SUP>12 </SUP>Unga hamdu sano ayting yigitlar, qizlar, Yoshu qari - hammangiz birga. 
 
 <BR><SUP>13 </SUP> Hammasi Egamizga hamdu sano aytsin, Yolg'iz Uning nomi yuksakdir, Shuhrati zaminu osmondan balanddir. 
 <BR><SUP>14 </SUP>Egamiz O'z xalqini qudratli qildi. Shu bois taqvodorlari Uni ulug'lamoqda, Qadrdoni Isroil xalqi Uni madh etmoqda. 
 Egamizga hamdu sanolar bo'lsin! 
 
 
<BR><BR><A NAME="149"><H1>149</H1>
<BR><SUP>1 </SUP> Egamizga hamdu sanolar bo'lsin! 
 Egamizga yangi bir qo'shiq ayting, Taqvodorlar jamoasiga hamdu sano ayting. 
 <BR><SUP>2 </SUP>Isroil o'z Yaratuvchisi tufayli quvonsin, Quddus xalqi o'z Shohidan shod bo'lsin. 
 <BR><SUP>3 </SUP>Egamizga ular raqs ila hamdu sano aytsin, Doira, lira Unga atab kuy chalsin. 
 <BR><SUP>4 </SUP>Egamiz O'z xalqidan xushnuddir, Mazlumlarga najotni toj qilib kiydiradi. 
 <BR><SUP>5 </SUP>Erishgan sharafi tufayli taqvodorlar shod bo'lsin, To'shaklarida yotganlarida shodlanib qo'shiq aytsin. 
 <BR><SUP>6 </SUP>Xudoga hamdu sano tillaridan tushmasin, Qo'llarida dudama qilichlar bo'lsin, 
 <BR><SUP>7 </SUP>Toki yot xalqlardan qasos olsin, Elatlarga jazosini bersin, 
 <BR><SUP>8 </SUP>Ularning shohlarini zanjirband qilsin, Aslzodalariga temir kishanlar solsin. 
 <BR><SUP>9 </SUP>Ular ustidan Xudoning hukmini ijro etsin, Taqvodorlari uchun sharaf shudir. 
 Egamizga hamdu sanolar bo'lsin! 
 
 
<BR><BR><A NAME="150"><H1>150</H1>
<BR><SUP>1 </SUP> Egamizga hamdu sanolar bo'lsin! 
 Xudoga hamdu sanolar bo'lsin muqaddas maskanida, Unga hamdu sanolar bo'lsin Samoda - mustahkam qalÊ¼asida. 
 <BR><SUP>2 </SUP>Qudratli ishlari uchun Unga hamdu sanolar bo'lsin, Tengsiz buyukligi uchun madhiyalar bo'lsin. 
 
 <BR><SUP>3 </SUP> Unga hamdu sano ayting burg'u chalib, Unga hamdu sano ayting arfa, lira chalib. 
 <BR><SUP>4 </SUP>Doira chalib, raqs ila Unga hamdu sano ayting, Torli asbob, nay chalib, Unga madhiyalar ayting. 
 <BR><SUP>5 </SUP>Jarangdor zillar chalib, Unga hamdu sano ayting, Ohangdor zillarni qattiq chalib, Unga madhiyalar ayting. 
 <BR><SUP>6 </SUP>Egamizga hamdu sano ayting, Ey jamiki tirik jonzotlar! 
 Egamizga hamdu sanolar bo'lsin! 
 
</P>
</BODY>
</HTML>