<HTML>
<TITLE>FILIMOÊ»NGA</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Iso Masihga qilgan xizmatim tufayli qamoqda bo'lgan men - Pavlusdan hamda birodarimiz Timo'tiydan sevikli hamkorimiz Filimo'nga salom! 
 <BR><SUP>2 </SUP>Singlimiz Affiya bilan safdoshimiz Arxippusga, shuningdek, xonadoningda yig'ilib turadigan imonlilar jamoatiga ham salom yo'llaymiz. 
 <BR><SUP>3 </SUP>Otamiz Xudo va Rabbimiz Iso Masih sizlarga inoyat va tinchlik ato qilsin.
 
 <BR><SUP>4 </SUP>Ey Filimo'n, men ibodat qilganimda seni eslab, har doim Xudoyimga shukur aytaman. 
 <BR><SUP>5 </SUP>Chunki sening Rabbimiz Isoga bo'lgan imoning va barcha aziz birodarlarga bo'lgan muhabbating haqida eshitib turibman. 
 <BR><SUP>6 </SUP>Ibodatim shuki, birgalikda baham ko'rayotgan imonimiz sening hayotingda samara bersin. Iso Masih uchun qilishimiz kerak bo'lgan yaxshiliklarni chuqurroq tushunishingga olib kelsin. 
 <BR><SUP>7 </SUP>Birodarim, sen tufayli birodarlarning ko'ngli tinch. Sening mehr-muhabbating menga katta sevinch va tasalli berdi.
 
 <BR><SUP>8 </SUP>Filimo'n, sen ham, men ham Masihga ishonamiz. Shuning uchun men senga, o'z burchingni bajargin, deb buyurishga haddim sig'adi. 
 <BR><SUP>9 </SUP>Ammo sen meni yaxshi ko'rganing uchun iltimos qilishni afzal ko'rdim. Iso Masih tufayli qamoqda bo'lgan, yoshi o'tib qolgan men, Pavlus, 
 <BR><SUP>10 </SUP>mahbusligimda imon orqali menga o'g'il bo'lib qolgan O'nisimus uchun sendan iltimos qilyapman. 
 <BR><SUP>11 </SUP>O'nisimus bir vaqtlar senga foydasiz edi. Endi esa u senga ham, menga ham foydalidir. Ko'zimning oqu qorasiday bo'lib qolgan O'nisimusni sening oldingga qaytarib yubordim. 
 <BR><SUP>12 </SUP>O'nisimus bir vaqtlar senga foydasiz edi. Endi esa u senga ham, menga ham foydalidir. Ko'zimning oqu qorasiday bo'lib qolgan O'nisimusni sening oldingga qaytarib yubordim. 
 <BR><SUP>13 </SUP>Men Xushxabarni targ'ib qilganim uchun qamoqda yotibman. O'nisimusning yonimda qolishini, sening o'rningga menga xizmat qilishini xohlar edim. 
 <BR><SUP>14 </SUP>Ammo sening roziligingsiz hech bir ish qilishni xohlamadim, chunki sening iltifotingni majburiy emas, balki ixtiyoriy bo'lishini istadim. 
 <BR><SUP>15 </SUP>Balki, sen O'nisimusni abadiy qaytarib olishing uchun u sendan vaqtinchalik ajralgandir. 
 <BR><SUP>16 </SUP>Endi u senga faqatgina qul emas, balki quldan yuqori, sevikli birodaringdir. Men uni juda qadrlayman. Ishonchim komilki, u senga qul sifatida ham, Rabbimiz Iso orqali birodaring sifatida ham yanada qadrliroqdir. 
 <BR><SUP>17 </SUP>Agar sen meni Rabbimiz xizmatidagi safdoshing deb bilsang, O'nisimusni meni qabul qilganday qabul qilgin. 
 <BR><SUP>18 </SUP>Mabodo, u senga zarar keltirgan bo'lsa yoki sendan qarzdor bo'lsa, buni mening zimmamga yukla. 
 <BR><SUP>19 </SUP>Men, Pavlus, quyidagini o'z qo'lim bilan yozyapman: men qarzingni to'layman. Sen o'z hayoting uchun mendan qarzdor ekanligingni aytishimning esa hojati yo'q. 
 <BR><SUP>20 </SUP>Ha, birodarim, Rabbimiz Iso tufayli mendan bu iltifotingni ayama! Masih haqi-hurmati jonimga oro kirgin! 
 <BR><SUP>21 </SUP>Sen mening so'zlarimga quloq solib, aytganlarimni qilasan, ha, bundan ham ko'prog'ini bajarasan, deb ishonganim uchun bularni yozdim. 
 <BR><SUP>22 </SUP>Bundan tashqari, menga biror turar joy ham tayyorlab qo'ygin. Chunki Xudo ibodatlaringizni eshitib, meni yana sizlarning oldingizga qaytarishiga ishonaman.
 
 <BR><SUP>23 </SUP>Men bilan birga Iso Masih nomi uchun mahbus bo'lgan Epafras, hamkorlarim Mark, Aristarxus, Dimas, Luqo senga salom yo'llayaptilar. 
 <BR><SUP>24 </SUP>Men bilan birga Iso Masih nomi uchun mahbus bo'lgan Epafras, hamkorlarim Mark, Aristarxus, Dimas, Luqo senga salom yo'llayaptilar. 
 <BR><SUP>25 </SUP>Rabbimiz Iso Masihning inoyati sizlarga yor bo'lsin.
 
</P>
</BODY>
</HTML>