<HTML>
<TITLE>TIMOʻTIYGA</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Najotkorimiz Xudoning va biz umid bog'lagan Iso Masihning amriga ko'ra, Masihning havoriysi etib tayinlangan men - Pavlusdan 
 <BR><SUP>2 </SUP>imondagi sodiq o'g'lim Timo'tiyga salom! Otamiz Xudo va Rabbimiz Iso Masih senga inoyat, marhamat va tinchlik ato qilsin.
 
 <BR><SUP>3 </SUP>Men Makedoniyaga ketayotganimda, senga tayinlaganimday, Efes shahrida qol. U yerdagi baÊ¼zi kishilar soxta taÊ¼limotni o'rgatayotgan ekanlar. Ularning bu qilmishlariga barham ber. 
 <BR><SUP>4 </SUP>Ularga, afsonalar va shajaralar xususidagi bemaÊ¼ni bahslar bilan band bo'lmanglar, deb buyur. Axir, bunday bahslar faqat janjallarga sabab bo'ladi. Odamlar Xudoning najot rejasini anglashlariga bular yordam bermaydi. Zero, inson Xudoning najotini imon orqaligina anglab oladi. 
 <BR><SUP>5 </SUP>Men bu nasihatim bilan sizlarda mehr-muhabbat uyg'otmoqchiman. Mehr-muhabbat sof yurakdan, toza vijdondan, xolis imondan hosil bo'ladi. 
 <BR><SUP>6 </SUP>Orangizdagi baÊ¼zi odamlar esa bulardan yuz o'girib, ahmoqona bahslarga berilib ketganlar. 
 <BR><SUP>7 </SUP>Ular odamlarga Xudoning qonunini o'rgatishni orzu qiladilar, qonunga tishi o'tmasa-da, u haqda so'zlab, ishonch bilan gapiradilar. 
 <BR><SUP>8 </SUP>Biz bilamizki, qonundan Xudo ko'zlaganday foydalanilsa qonun yaxshidir! 
 <BR><SUP>9 </SUP>Xudoning qonuni solihlar uchun emas, balki qonunsizu itoatsizlar uchun berilgani hammamizga maÊ¼lum. Darhaqiqat, qonun betavfiqu gunohkorlar, diyonatsizu xudobezorilar, ota yoki onasini o'ldirganlar, qotillar, 
 <BR><SUP>10 </SUP>fahshbozlar, bachchabozlar, odam savdosi bilan shug'ullanuvchilar, yolg'onchilaru soxta guvohlik beruvchilar, xullas, sog'lom taÊ¼limotga zid ish qilayotganlarning hammasi uchun berilgan. 
 <BR><SUP>11 </SUP>Xudo menga ishonib topshirgan bu haqiqat Xushxabarda bayon qilingan. Muborak Xudoning ulug'vorligi Xushxabarda ayon etilgan.
 
 <BR><SUP>12 </SUP>Ishimni bajarishda menga kuch-quvvat bergan Rabbimiz Iso Masihga shukurlar aytaman. U meni ishonchli deb bilib, O'z xizmatiga olgani uchun g'oyatda minnatdorman. 
 <BR><SUP>13 </SUP>Men ilgarilari Masihga qarshi chiqar edim, Uning izdoshlarini taÊ¼qib etib, ularga jabr-zulm qilardim. Biroq, shularga qaramay, Xudo menga rahm qildi, axir, men Masihga ishonmaganim uchun nima qilayotganimni o'zim ham bilmasdim. 
 <BR><SUP>14 </SUP>Rabbimiz Iso Masih menga cheksiz inoyat ko'rsatdi. Uning O'zi menga imon ato qilib, mehru oqibatni o'rgatdi. 
 <BR><SUP>15 </SUP>"Iso Masih gunohkorlarni qutqarish uchun dunyoga keldiâ degan gap to'g'ri va asoslidir, har jihatdan qabul qilinishga loyiqdir. Men o'zim o'sha gunohkorlarning eng ashaddiysi edim! 
 <BR><SUP>16 </SUP>Ammo Iso Masih menga rahm qildi. Menga o'xshagan o'taketgan gunohkorlarga nisbatan U nihoyatda sabrli ekanini ko'rsatdi, toki boshqalar ham mendan ibrat olib, Unga ishonsinlar, abadiy hayotga ega bo'lsinlar. 
 <BR><SUP>17 </SUP>Mangu Shohga hamdu sanolar bo'lsin! O'lmas, ko'rinmas, yagona Xudoga abadulabad shon-sharaflar bo'lsin! Omin. 
 <BR><SUP>18 </SUP>Ey o'g'lim Timo'tiy, sen haqingda ilgari aytilgan bashoratlarga binoan senga buyuraman: o'sha bashoratlarga tayanib, ulug' kurashda jang qilgin. 
 <BR><SUP>19 </SUP>Imoningni mahkam tut, vijdonli bo'l. BaÊ¼zi odamlar vijdonini sotdilar, ularning imoni halokatga uchragan kemaday barbod bo'ldi. 
 <BR><SUP>20 </SUP>Xumanayos va Iskandar shular jumlasidandir. Men ularni shaytonga topshirdim. Bu ularga saboq bo'lib, ular Xudoga va Uning azizlariga qarshi chiqishni bas qiladilar.
 
 
<BR><BR><A NAME="2"><H1>2</H1>
<BR><SUP>1 </SUP>Avvalambor, nasihatim shuki, butun insoniyat uchun iltijo qilinglar, toat-ibodatda bo'lib, duolar o'qinglar, shukronalar aytinglar. 
 <BR><SUP>2 </SUP>Taqvodor, obro'-eÊ¼tiborli, osoyishta, sokin hayot kechirishimiz uchun, hukmdorlaru boshliqlar uchun ibodat qilinglar. 
 <BR><SUP>3 </SUP>Bu xayrli ish bo'lib, najotkorimiz Xudoga maqbuldir. 
 <BR><SUP>4 </SUP>U hamma insonlarning najot topishlarini va haqiqatni bilib olishlarini istaydi. 
 <BR><SUP>5 </SUP>Zero, hammamizga maÊ¼lumki,
 Xudo yagonadir, Xudo bilan insonlar orasidagi Vositachi ham yagonadir. Bu Vositachi Iso Masihdir. U O'zi inson edi 
 <BR><SUP>6 </SUP>Va butun insoniyatni qutqarish uchun O'z jonini fido qildi. 
 Shu orqali Xudo O'zi belgilagan paytda najot rejasini ayon etdi. 
 <BR><SUP>7 </SUP>Men najot haqidagi bu xabarni eÊ¼lon qiluvchi havoriy etib tayinlandim. To'g'risini aytyapman, yolg'on gapirayotganim yo'q! Haqiqatan ham, men turli xalqlarga imon va haqiqatni o'rgatish uchun yuborilganman. 
 <BR><SUP>8 </SUP>Erkaklar hamma joyda qo'llarini duoga ochib, chin qalbdan ibodat qilsinlar. Ular g'azab va nizodan yiroq bo'lsinlar. 
 <BR><SUP>9 </SUP>Xotinlar soddagina, did bilan kiyinsinlar. Ular sochiga ortiqcha oro bermay, oltin va marvarid taqinchoqlar yoki qimmatbaho kiyimlar bilan emas, balki or-nomus bilan bezansinlar. 
 <BR><SUP>10 </SUP>Xudojo'y xotinlarga munosib xayrli ishlar bilan o'zlariga zeb bersinlar. 
 <BR><SUP>11 </SUP>TaÊ¼lim berilayotganda, xotinlar sukut saqlasin, muallimning gapini ikki qilmasin. 
 <BR><SUP>12 </SUP>Xotin erkakka taÊ¼lim berishiga va uning ustidan o'z hukmini o'tkazishiga ruxsat bermayman. Xotin sokin tabiatli bo'lsin. 
 <BR><SUP>13 </SUP>Axir, oldin Momo Havo emas, balki Odam Ato yaratilgan-ku. 
 <BR><SUP>14 </SUP>Odam Ato emas, xotin shaytonga aldanib, gunoh qildi. 
 <BR><SUP>15 </SUP>O'shandan buyon, xotinlar tuqqanda laÊ¼nat tufayli dardu azob chekadigan bo'ldilar. Biroq shunga qaramay, agar ular kamtaru bamaÊ¼ni bo'lishsa, Masihga bo'lgan imonda sobit qolib, mehr-oqibatli bo'lib, taqvodor hayot kechirishsa, najot topadilar.
 
 
<BR><BR><A NAME="3"><H1>3</H1>
<BR><SUP>1 </SUP>"Imonlilar jamoatining yetakchisi bo'lishga intilgan inson olijanob ishni orzu qilgan bo'ladiâ degan gap to'g'ri va asoslidir. 
 <BR><SUP>2 </SUP>Darhaqiqat, bunday olijanob vazifaga tayinlanadigan inson yaxshi nom chiqargan bo'lishi shart. U o'z xotiniga vafodor, mulohazali, vazmin, odobli, mehmondo'st, taÊ¼lim berishga qobiliyatli bo'lsin. 
 <BR><SUP>3 </SUP>U mayxo'r, jahldor, janjalkash emas, balki muloyim, pulparastlikdan yiroq, 
 <BR><SUP>4 </SUP>xonadonini yaxshi boshqaradigan, farzandlari unga bo'ysunib hurmat qiladigan bo'lsin. 
 <BR><SUP>5 </SUP>Agar yetakchi o'z xonadonini boshqara olmasa, Xudoning jamoatiga qanday g'amxo'rlik qila oladi?! 
 <BR><SUP>6 </SUP>Endigina imonga kirgan odam yetakchi bo'lmasin, tag'in kerilib, iblisning halokatli changaliga tushib qolmasin. 
 <BR><SUP>7 </SUP>U jamoatga qarashli bo'lmagan odamlar orasida ham hurmat-eÊ¼tiborga ega bo'lsin. Shunda u malomatga qolmaydi, shaytonning tuzog'iga tushmaydi.
 
 <BR><SUP>8 </SUP>Imonlilar jamoatining xizmatchilari ham hurmatga sazovor, samimiy insonlar bo'lishlari lozim. Ular mayxo'r yoki molparast bo'lmasinlar. 
 <BR><SUP>9 </SUP>Xudo bizga ayon etgan haqiqat bo'yicha yashab, barcha ishni vijdonan bajarsinlar. 
 <BR><SUP>10 </SUP>Ular avval sinovdan o'tishi kerak. Agar kamchiliksiz bo'lsalar, xizmatga tayinlansinlar. 
 <BR><SUP>11 </SUP>Har bir xizmatchi o'z xotiniga vafodor, farzandlarini va xonadonini yaxshi boshqaradigan odam bo'lishi shart. Xizmatchi ayollar ham hurmatga sazovor bo'lishlari lozim. Ular g'iybat qilmaydigan, mayxo'rlikka berilmagan, har narsada ishonchli bo'lsinlar. 
 <BR><SUP>12 </SUP>Har bir xizmatchi o'z xotiniga vafodor, farzandlarini va xonadonini yaxshi boshqaradigan odam bo'lishi shart. Xizmatchi ayollar ham hurmatga sazovor bo'lishlari lozim. Ular g'iybat qilmaydigan, mayxo'rlikka berilmagan, har narsada ishonchli bo'lsinlar. 
 <BR><SUP>13 </SUP>Jamoatdagi o'z xizmatini yaxshi bajarganlar el orasida taniladilar. Ular Iso Masihga bo'lgan imonda yuksak jasoratga ega bo'ladilar.
 
 <BR><SUP>14 </SUP>Men yaqin orada oldingga boraman degan umiddaman. Bordi-yu, kechiksam, Xudoning xonadonida odamlar o'zlarini qanday tutishlari kerakligini bilishing uchun bularni senga yozdim. Zero, jamoat barhayot Xudoga tegishlidir, jamoat haqiqatning poydevori va ustunidir. 
 <BR><SUP>15 </SUP>Men yaqin orada oldingga boraman degan umiddaman. Bordi-yu, kechiksam, Xudoning xonadonida odamlar o'zlarini qanday tutishlari kerakligini bilishing uchun bularni senga yozdim. Zero, jamoat barhayot Xudoga tegishlidir, jamoat haqiqatning poydevori va ustunidir. 
 <BR><SUP>16 </SUP>Darhaqiqat, Xudo bizga ayon etgan haqiqat buyukdir. Asl xudojo'ylikning manbai bo'lmish bu haqiqat quyidagichadir:
 Masih yer yuziga inson bo'lib keldi. Yangi, ulug'vor hayot uchun o'likdan tirilib, Xudoning O'g'li deb tasdiqlandi. U zohir bo'ldi farishtalarga. U haqdagi Xushxabar eÊ¼lon etildi xalqlarga, Dunyo bo'ylab odamlar Unga imon keltirdi. Ulug'vorlikka burkanib U samoga yuksaldi. 
 
 
<BR><BR><A NAME="4"><H1>4</H1>
<BR><SUP>1 </SUP>Xudoning Ruhi yaqqol aytyaptiki, oxirgi zamonlarda baÊ¼zi odamlar imondan qaytadilar. Ular yolg'onchi ruhlarga va jinlar taÊ¼limotiga quloq soladilar. 
 <BR><SUP>2 </SUP>Bunday taÊ¼limotni tarqatgan odamlar riyokor va yolg'onchidirlar. Ularning vijdoni o'lgan, go'yo qizdirilgan temir bilan kuydirilib yo'q qilingan. 
 <BR><SUP>3 </SUP>Ular uylanishni va erga tegishni man etadilar, maÊ¼lum ovqatlarni taqiqlaydilar. Holbuki, bu ovqatlarni Xudo bergan. Haqiqatni bilib olgan imonlilar Unga shukrona aytib, yeyishlari uchun yaratgan. 
 <BR><SUP>4 </SUP>Chunki Xudo yaratgan har bir narsa yaxshidir. Biz hech bir taomni taqiqlamay, shukrona aytib, hammasini yeyishimiz lozim. 
 <BR><SUP>5 </SUP>Biz ovqatimiz uchun Xudoga shukurlar aytganimizda, Xudo barcha ozuqani halol deb eÊ¼lon qilganini eÊ¼tirof etgan bo'lamiz.
 
 <BR><SUP>6 </SUP>Sen bu nasihatlarimni birodarlaringga o'rgatsang, Iso Masihning layoqatli xizmatkori bo'lasan. O'zing rioya qilayotgan sog'lom taÊ¼limotni va imonimizning aqidalarini o'zlashtirib, ruhan oziqlanib borasan. 
 <BR><SUP>7 </SUP>Safsataboz kampirlarga xos bemaÊ¼ni afsonalardan yuz o'gir. Xudojo'y bo'lishga astoydil harakat qil. 
 <BR><SUP>8 </SUP>Axir, shunday bir maqol bor-ku: "Jismoniy mashq tana uchun foyda berar, xudojo'ylik esa har tomonlama foyda keltirar, u dunyoyu bu dunyoda hayot baxsh etar.â 
 <BR><SUP>9 </SUP>Bu gap to'g'ri va asoslidir, u har jihatdan qabul qilinishga loyiqdir. 
 <BR><SUP>10 </SUP>Odamlar abadiy hayotga ega bo'lishlari uchun biz jon-jahdimiz bilan xizmat qilyapmiz. Barhayot Xudoga umid bog'laganmiz. U barcha insonlarning, ayniqsa imonlilarning Najotkoridir. 
 <BR><SUP>11 </SUP>Sen birodarlarga taÊ¼lim bergin, bu o'gitlarga rioya qilishlarini ularga o'rgatgin. 
 <BR><SUP>12 </SUP>Yoshsan deb, hech kim seni kamsitmasin. Aksincha, hammaning hurmatini qozonish uchun sen so'zda, yurish-turishda, mehr-oqibatda, imonda va axloqda imonlilarga o'rnak bo'lgin. 
 <BR><SUP>13 </SUP>Men oldingga borgunimcha jamoatda Muqaddas bitiklarni ovoz chiqarib o'qishga, nasihat va taÊ¼lim berishga vaqtingni bag'ishla. 
 <BR><SUP>14 </SUP>O'zingga berilgan inÊ¼omga eÊ¼tiborli bo'l, uni ishga sol. Axir, sen bu inÊ¼omingni aytilgan bashoratlar va oqsoqollar ustingga qo'l qo'yib qilgan duolari natijasida olgansan. 
 <BR><SUP>15 </SUP>Aytganlarimning hammasini amalda qo'lla. O'zingni bu vazifaga sidqidildan bag'ishla, shunda sen Xudoning yo'lida shaxdam qadam bilan, ildamlab borayotganingni hamma ko'radi. 
 <BR><SUP>16 </SUP>Hayot tarzingga, nimalar o'rgatayotganingga eÊ¼tibor qil. Bu faoliyatingni astoydil davom ettir, shunday qilsang, o'zingni ham, tinglovchilaringni ham qutqarasan.
 
 
<BR><BR><A NAME="5"><H1>5</H1>
<BR><SUP>1 </SUP>Yoshi katta odamga qattiq gapirma, uni otang o'rnida ko'rib, hurmat bilan nasihat qil. Yoshlarga ukalaringdek, 
 <BR><SUP>2 </SUP>kampirlarga onalaringdek munosabatda bo'l. Yosh ayollarni singillaring o'rnida ko'rib, ularga pokdillik bilan nasihat qil.
 
 <BR><SUP>3 </SUP>Suyanchig'i yo'q beva xotinlarga g'amxo'rlik qil. 
 <BR><SUP>4 </SUP>Agar bevaning bolalari yoki nabiralari bor bo'lsa, ular, eng avvalo, o'z oilasi oldidagi, Xudo buyurgan farzni ado etib, farzandlik burchini bajarsinlar, chunki bu Xudoga maqbuldir. 
 <BR><SUP>5 </SUP>Yolg'iz qolgan, suyanchig'i yo'q beva xotin butun umidini Xudoga bog'lab, kechayu kunduz toat-ibodat qiladi. 
 <BR><SUP>6 </SUP>Ammo kayf-safoga berilib ketgan beva xotin ruhan o'likdir. 
 <BR><SUP>7 </SUP>Bevalarga va ularning oila aÊ¼zolariga bularni o'rgat, toki ular malomatga qolmasinlar. 
 <BR><SUP>8 </SUP>Zero, o'z qarindoshlariga, xususan, oila aÊ¼zolariga g'amxo'rlik qilmagan kishi imonni inkor etgan bo'ladi. U imonsizdan ham battardir. 
 <BR><SUP>9 </SUP>Tullar ro'yxatiga faqatgina oltmish yoshdan oshgan, marhum eriga vafodor bo'lgan beva ayollarni kirit. 
 <BR><SUP>10 </SUP>Bu ayollar qilgan ezgu ishlari bilan tanilgan, yaÊ¼ni bolalariga yaxshi tarbiya bergan, musofirlarga mehmondo'st bo'lgan, Xudo azizlarining oyoqlarini yuvgan, qiynalganlarga yordam bergan, o'zlarini turli xil xayrli ishlarga bag'ishlagan bo'lishlari lozim. 
 <BR><SUP>11 </SUP>Beva qolgan yoshroq xotinlarni ro'yxatga kiritma. Chunki ularning ehtirosi junbishga kelganda, erga tegishni istab qoladilar. Shunda ular erga tegmaslik haqidagi Masihga bergan vaÊ¼dasini buzib, odamlar orasida yomon otli bo'lib qoladilar. 
 <BR><SUP>12 </SUP>Beva qolgan yoshroq xotinlarni ro'yxatga kiritma. Chunki ularning ehtirosi junbishga kelganda, erga tegishni istab qoladilar. Shunda ular erga tegmaslik haqidagi Masihga bergan vaÊ¼dasini buzib, odamlar orasida yomon otli bo'lib qoladilar. 
 <BR><SUP>13 </SUP>Bundan tashqari, ular boshqa bir xatarga yo'liqadilar: yalqovlikka berilib, uyma-uy yurishga o'rganib qoladilar. Shunisi yetmaganday, g'iybat qilishga, boshqalarning ishiga burun suqib, lozim bo'lmagan narsalarni gapirishga odatlanadilar. 
 <BR><SUP>14 </SUP>Shu sabablarga ko'ra, men yosh bevalarning erga tegishini istardim. Ular bola tug'ib, ro'zg'or ishlari bilan mashg'ul bo'lsinlar, g'animlarimizning yomon gapirishlariga imkon yaratib bermasinlar. 
 <BR><SUP>15 </SUP>Chunki shundoq ham baÊ¼zi bevalarimiz to'g'ri yo'ldan ozib, shayton yo'liga kirib ketdilar. 
 <BR><SUP>16 </SUP>Agar birorta imonli ayolning beva qolgan qarindoshlari bo'lsa, ularga o'zi yordam bersin, bu vazifani imonlilar jamoatiga yuklamasin. Shunda suyanchig'i yo'q beva xotinlarga jamoat yaxshiroq yordam bera oladi.
 
 <BR><SUP>17 </SUP>Imonlilar jamoatini yaxshi boshqarayotgan, xususan, astoydil vaÊ¼z aytib, taÊ¼lim berayotgan oqsoqollar hurmatga sazovordirlar, ular qilgan mehnatlariga yarasha taqdirlansinlar. 
 <BR><SUP>18 </SUP>Zero, Muqaddas bitiklarda: "G'alla yanchayotgan ho'kizning og'zini to'smangâ va "Mehnatkash ish haqini olishga munosibdirâ, - deyilgan. 
 <BR><SUP>19 </SUP>Ikki yoki uch guvoh bo'lmasa, hech bir oqsoqolga qo'yilgan aybni qabul qilma. 
 <BR><SUP>20 </SUP>Gunoh qilib yurgan oqsoqollarni esa hammaning oldida fosh qilib, tavbaga chaqir, toki boshqalarning ham diliga qo'rquv kirsin. 
 <BR><SUP>21 </SUP>Xudo, Iso Masih va tanlangan farishtalar huzurida senga qatÊ¼iy buyuraman: hech bir ishda yuz-xotirchilik va tarafkashlik qilmay, bu ko'rsatmalarimga rioya qil. 
 <BR><SUP>22 </SUP>Biror odamni jamoat oqsoqoli vazifasiga tayinlashga shoshilma, tag'in birovning gunohlariga sherik bo'lib qolma. O'zingni pok saqla. 
 <BR><SUP>23 </SUP>Lekin suv ichish bilan cheklanib qolmay, ozginadan sharob ham ichib tur. Bu oshqozoningga yaxshi taÊ¼sir qilib, tez-tez yuz berayotgan kasalliklaringning oldini oladi. 
 <BR><SUP>24 </SUP>BaÊ¼zi odamlarning gunohlari hozirdan ochiq-oshkor bo'lib, hatto qiyomat kunidan oldin fosh bo'lmoqda. Boshqalarning gunohlari esa oxiratda maÊ¼lum bo'ladi. 
 <BR><SUP>25 </SUP>Shuningdek, qilingan xayrli ishlar ham oshkordir. BaÊ¼zilari oshkor bo'lmasa-da, baribir pinhon qolmaydi.
 
 
<BR><BR><A NAME="6"><H1>6</H1>
<BR><SUP>1 </SUP>Qullik bo'yinturug'i ostida bo'lganlar o'z xo'jayinlarini kamoli ehtiromga loyiq hisoblasinlar. Toki, hech kim Xudoning nomini va taÊ¼limotini haqoratlamasin. 
 <BR><SUP>2 </SUP>Xo'jayinlari imonli bo'lgan qullar, "bir-birimizga birodarmizâ, deb xo'jayinlariga hurmatsizlik qilmasinlar. Aksincha, yanada ko'proq tirishib, ularga xizmat etsinlar. Chunki aziz birodarlari bo'lmish xo'jayinlari o'z qullarining farovonligini ko'zlab, nonini but qilyaptilar. Ana shu barcha ko'rsatmalarim haqida taÊ¼lim berib, nasihat qil.
 
 <BR><SUP>3 </SUP>Agar kim begona taÊ¼limotni yoysa va Rabbimiz Iso Masihning haqiqiy kalomiga qarshi chiqib, xudojo'ylikka chorlovchi taÊ¼limotimizni rad etsa, 
 <BR><SUP>4 </SUP>u bosar-tusarini bilmay qolgan nodondir. Bunday odam biror masala borasida talashish va ikir-chikir gaplar haqida bahslashish kasaliga yo'liqqan, uning g'alamisona gaplari hasad, janjal, tuhmat, tuban gumonlar 
 <BR><SUP>5 </SUP>va to'polonlarga sabab bo'ladi. Fikri buzuq bunday odamlar haqiqatdan mahrumdirlar. Ular soxta xudojo'yligini foyda manbai deb biladilar. 
 <BR><SUP>6 </SUP>To'g'ri, xudojo'ylikdan foyda katta, qachonki biz bori bilan qanoatlansak. 
 <BR><SUP>7 </SUP>Axir, biz bu dunyoga hech narsa olib kelmadik va undan hech narsa olib keta olmaymiz. 
 <BR><SUP>8 </SUP>Qornimiz to'q, ustimiz but bo'lsa, shular bilan qanoat qilaylik. 
 <BR><SUP>9 </SUP>Boylikka o'ch bo'lganlar esa vasvasa tuzog'iga tushadilar, ular ko'p bemaÊ¼ni va zararli havaslarga berilib, halokat girdobiga g'arq bo'ladilar. 
 <BR><SUP>10 </SUP>Pulparastlik har qanday yomonlikning negizidir. Mana, baÊ¼zilar boylik ketidan quvib, imondan qaytib ketdilar va o'zlarini ko'pgina azoblarga duchor qildilar.
 
 <BR><SUP>11 </SUP>Ey Xudoning quli Timo'tiy, sen esa o'zingni bu illatlardan olib qoch. Solihlik, xudojo'ylik, imon, sevgi, sabr-toqat va muloyimlikning payida bo'l. 
 <BR><SUP>12 </SUP>Abadiy hayotga erishish maqsadida, imon uchun bo'ladigan ulug' kurashda jang qil. Axir, Xudo seni abadiy hayotga daÊ¼vat etgan. Sen bu hayotga ega bo'lish uchun ko'p guvohlar oldida Iso Masihga bo'lgan imoningni mardlarcha tan olgansan. 
 <BR><SUP>13 </SUP>Po'ntiy Pilat qoshida haqiqatni mardlarcha tan olgan Iso Masih huzurida va butun borliqqa hayot bag'ishlagan Xudo huzurida senga buyuraman: 
 <BR><SUP>14 </SUP>zimmangdagi xizmatingni halollik bilan bajar. Rabbimiz Iso Masih keladigan kungacha o'zingni gap tegmaydigan qilib tut. 
 <BR><SUP>15 </SUP>Yagona muborak Hokim bo'lgan Xudo O'zi belgilagan paytda Iso Masihni yuboradi. Xudo shohlarning Shohi, hukmdorlarning Hukmdoridir. 
 <BR><SUP>16 </SUP>U yagona mangu Xudodir. U yaqinlashib bo'lmaydigan nurda yashaydi, Uni hech bir inson ko'rmagan hamda ko'rishi mumkin emas. Abadiy saltanat Sohibi bo'lgan Xudoga shon-sharaflar bo'lsin! Omin.
 
 <BR><SUP>17 </SUP>Bu dunyoda boylik topgan birodarlarga ayt, mag'rurlanmasinlar, bevafo boylikka umid qilmasinlar. Aksincha, umidini Xudoga bog'lasinlar. Xudo bizga hamma narsani xursand bo'lishimiz uchun saxovat bilan beradi. 
 <BR><SUP>18 </SUP>Ularga buyur, yaxshilik qilsinlar, xayrli ishlarga boy, saxiy, ochiq qo'l bo'lsinlar. 
 <BR><SUP>19 </SUP>Shunda ular asl xazina to'plab, kelgusi dunyo uchun o'zlariga mustahkam zamin yaratgan bo'ladilar, haqiqiy hayotga erishadilar.
 
 <BR><SUP>20 </SUP>Ey Timo'tiy, senga ishonib topshirilgan Xushxabarni asragin. Xudodan uzoqlashtiradigan quruq gaplaru haqiqatga zid bo'lgan taÊ¼limotlardan qochgin. BaÊ¼zi odamlar adashib, bularni "bilimâ deb ataydilar. 
 <BR><SUP>21 </SUP>Bunday "bilimâga tayangan baÊ¼zilar haq yo'ldan ozdilar. Xudoning inoyati sizlarga yor bo'lsin.
 
</P>
</BODY>
</HTML>