<HTML>
<TITLE>YUNUS</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Bir kuni Amitay o'g'li Yunusga Egamiz shu so'zlarni ayon qildi: 
 <BR><SUP>2 </SUP>"Qani, bo'l, qudratli Naynavo shahriga bor. Jar solib, u yerdagilarni ogohlantir, chunki shahar ahli qilgan qabihliklar Menga yetib keldi.â 
 <BR><SUP>3 </SUP>Yunus yo'lga tushdi, lekin Egamizdan qochib boshqa tomonga ketmoqchi bo'ldi. U Yaffaga kelib, u yerda Tarshishga boradigan kemani topdi. Yo'l haqini to'ladi-da, Egamizdan qochib Tarshishga suzib ketgani kemachilar bilan kemaga chiqdi. 
 <BR><SUP>4 </SUP>Ammo Egamiz shunday kuchli shamol qo'zg'atdiki, dengizda dahshatli bo'ron boshlandi. Bo'ron kemani parchalab yuboray derdi. 
 <BR><SUP>5 </SUP>Bundan kemachilar vahimaga tushib, har biri o'z xudosiga yolvordi. Keyin, kema yengillashsin deb, u yerdagi yuklarni dengizga uloqtira boshladilar. Yunus esa kemaning ichkarisiga kirib, qattiq uyquga ketgan edi. 
 <BR><SUP>6 </SUP>Bir payt kema darg'asi Yunusning yoniga kelib: "Nega sen uxlab yotibsan? Tur, xudoyingga yolvor! Balki u bizlarni eslasa, halok bo'lmasmizâ, dedi. 
 <BR><SUP>7 </SUP>Kemadagilar esa bir-birlariga: "Kelinglar, qurÊ¼a tashlaylik, shunda bu falokat kim sababli boshimizga kelganini bilamizâ, dedilar. QurÊ¼a tashlagan edilar, qurÊ¼a Yunusga tushdi. 
 <BR><SUP>8 </SUP>Keyin Yunusdan so'radilar: "Bizga ayt-chi, nima sababdan boshimizga bu falokat tushdi? Sen kimsan? Qayerdan kelyapsan? Qaysi yurtdansan? Qanaqa xalqdansan?â 
 <BR><SUP>9 </SUP>Yunus ularga shunday javob berdi: "Men ibroniyman, dengiz va quruqlikni yaratgan Samoviy Xudo - Egamga sig'inaman.â 
 <BR><SUP>10 </SUP>Ular Yunusning Egamizdan qochib ketayotganini bilardilar. Chunki Yunusning o'zi bu haqda ularga aytgan edi. Ular bu gapni eshitib, yana ham qattiqroq dahshatga tushdilar va unga: "Nega bunday qilding-a?!â dedilar. 
 <BR><SUP>11 </SUP>Kemadagilar Yunusga: "Dengiz tinchlanishi uchun seni nima qilsak ekan-a?â deb so'radilar. Chunki dengiz yanada vahima bilan to'lqinlanardi. 
 <BR><SUP>12 </SUP>Shunda Yunus kemadagilarga dedi: "Meni olib, dengizga uloqtirsangizlar, dengiz tinchlanadi. Bilaman, bu kuchli bo'ron men tufayli boshlaringizga kelgan.â 
 <BR><SUP>13 </SUP>Kemadagilar esa kemani quruqlikka olib bormoqchi bo'lib rosa eshkak eshdilar, ammo bunga muvaffaq bo'la olmadilar, chunki dengiz ularga qarshi battar quturayotgan edi. 
 <BR><SUP>14 </SUP>Shunda ular Egamizga yolvordilar: "Ey Egamiz! Sen O'zingga maÊ¼qul bo'lganini qilib, bizni shu ahvolga solding. Ey Egamiz! Senga iltijo qilamiz: shu odamning joni uchun bizlarni halok qilma, begunoh odamning o'limiga bizlarni javobgar qilma.â 
 <BR><SUP>15 </SUP>Shundan keyin Yunusni olib dengizga uloqtirgan edilar, dengiz tinchlanib qoldi. 
 <BR><SUP>16 </SUP>Bu voqeani odamlar ko'rgach, Egamizdan qattiq qo'rqdilar. Unga qurbonlik qilib, nazr atadilar.
 
 
<BR><BR><A NAME="2"><H1>2</H1>
<BR><SUP>1 </SUP>Yunusni yutsin deb, Egamiz nahang baliqni yubordi. Yunus uch kechayu uch kunduz baliq qornida qoldi. 
 <BR><SUP>2 </SUP>Yunus baliqning qornida ekan, o'zining Egasi Xudoga shunday deb ibodat qildi:
 
 <BR><SUP>3 </SUP> "Ey Egam, qayg'uli damlarimda Senga qildim iltijo, Iltijolarimni Sen eshitding. O'liklar diyorining qaÊ¼ridan faryod ko'tardim, Sen eshitding ovozlarimni. 
 <BR><SUP>4 </SUP>Meni otganding tubsiz chuqurga, Dengiz bag'riga, Meni qurshab olgandi suvning girdobi. Sening to'lqinlaring O'tgandilar ustimdan bosib. 
 <BR><SUP>5 </SUP>Sening huzuringdan Quvilganman, dedim o'shanda, Lekin muqaddas MaÊ¼badingni Yana ko'raman! 
 <BR><SUP>6 </SUP>Suvlar meni bo'g'zimgacha ko'mgandi, Tubsiz dengiz atrofimni o'radi. Dengiz o'tlari boshimga o'ralib qoldi. 
 <BR><SUP>7 </SUP>Tog'larning tubiga cho'kkandim - Zanjirlari bilan to abad menga to'siq qo'ygan joyga. Sen esa, ey Egam Xudo, Jonimni o'sha joydan qutqarding! 
 <BR><SUP>8 </SUP>Ey Egam, hayotim onlari tugay deganda, Men Seni esladim. Iltijolarim Sengacha, Muqaddas MaÊ¼badinggacha yetib bordi. 
 <BR><SUP>9 </SUP>Soxta, bemaÊ¼ni butlarga sig'inadiganlar Senga bo'lgan sadoqatidan voz kechdilar! 
 <BR><SUP>10 </SUP>Men esa shukrona aytib, Senga qurbonlik keltiraman. Atagan nazrlarimni ado etaman. Ey Egam, najot faqat Sendandir!â 
 
 <BR><SUP>11 </SUP>Egamiz shundan keyin nahang baliqqa amr bergan edi, nahang baliq Yunusni quruqlikka chiqarib qo'ydi.
 
 
<BR><BR><A NAME="3"><H1>3</H1>
<BR><SUP>1 </SUP>Yunusga Egamiz ikkinchi marta shu so'zlarni ayon qildi: 
 <BR><SUP>2 </SUP>"Qani, bo'l, qudratli Naynavo shahriga borib, Mening so'zlarimni jar solib u yerdagilarga eÊ¼lon qil.â 
 <BR><SUP>3 </SUP>Yunus Egamizning amriga bo'ysunib, Naynavo tomonga ketdi. Naynavo juda katta shahar bo'lib, uni aylanib chiqishga uch kun vaqt ketardi. 
 <BR><SUP>4 </SUP>Yunus shahar bo'ylab bir kun yo'l yurib o'tdi. U aylanib yurib: "Yana qirq kundan keyin Naynavo xarob bo'ladiâ, deb jar soldi. 
 <BR><SUP>5 </SUP>Naynavoliklar Xudoga ishonib, ro'za tutamiz, deb eÊ¼lon qildilar. Shahardagi kattayu kichik tavba qilib qanorga o'randi. 
 <BR><SUP>6 </SUP>Bu xabar Naynavo shohiga ham yetib bordi. U taxtdan tushib, shohona liboslarini yechdi, qanorga o'ranib, kulga o'tirdi. 
 <BR><SUP>7 </SUP>O'zi va amaldorlari nomidan butun Naynavo bo'ylab quyidagi farmonni eÊ¼lon qildi: "Na insonlar, na hayvonlar - mol-qo'ylar hech narsa yemasin, suv ichmasin. 
 <BR><SUP>8 </SUP>Insonlar ham, hayvonlar ham qanorga o'ransin. Har kim Xudoga yalinib iltijo qilsin, yovuz qilmishidan qaytsin, zulm qilmasin. 
 <BR><SUP>9 </SUP>Kim biladi, balki Xudo rahm qilib, bizga bo'lgan g'azabini qaytarar, biz halok bo'lmasmiz.â 
 <BR><SUP>10 </SUP>Xudo ularning qilgan ishlarini, yovuz qilmishlaridan qaytganini ko'rib, rahm qildi va ularning ustiga "yuboramanâ, deb aytgan ofatni yubormadi.
 
 
<BR><BR><A NAME="4"><H1>4</H1>
<BR><SUP>1 </SUP>Bu voqeadan Yunus qattiq xafa bo'lib g'azablandi. 
 <BR><SUP>2 </SUP>U Egamizga ibodat qilib dedi: "Ey Egam! Shunaqa qilishingni o'z yurtimda ekanimdayoq aytmaganmidim?! Shuning uchun men Tarshishga qochgan edim-da. Sen inoyatli, rahmdil, jahli tez chiqmaydigan, sodiq sevgisi mo'l, g'azabidan tushib kechiradigan Xudo ekanligingni bilgan edim. 
 <BR><SUP>3 </SUP>Endi, iltijo qilaman, Egam, jonimni olib qo'ya qol. Yashaganimdan ko'ra, o'lganim yaxshiroq.â 
 <BR><SUP>4 </SUP>Egamiz esa: "Nahotki shundan sen xafa bo'lding?!â dedi. 
 <BR><SUP>5 </SUP>Yunus shahardan chiqib, shaharning sharq tomoniga borib o'tirdi. Shu yerda chayla yasab, endi shaharga nima bo'larkin, deb chaylaning soyasida kutib o'tirdi. 
 <BR><SUP>6 </SUP>Bir payt, Yunusning boshiga soya bo'lsin, qayg'usi barham topsin deb, Parvardigor Egamiz bir o'simlik o'stirdi. O'simlik Yunusning tepasida ko'tarildi. Yunus bu o'simlik o'sganidan juda xursand bo'ldi. 
 <BR><SUP>7 </SUP>Keyingi kuni esa tong paytida Xudo bir qurtni yuborgan edi, qurt o'simlikni kemirib quritdi. 
 <BR><SUP>8 </SUP>Quyosh yuqoriga ko'tarilganda, Xudo sharqdan garmsel yubordi. Quyosh Yunusning boshini shunday qizdirdiki, u holdan keta boshladi. Yunus: "Bunaqa yashaganimdan, o'lganim yaxshiroqâ, deb o'ziga o'lim tiladi. 
 <BR><SUP>9 </SUP>Xudo Yunusga: - Bitta o'simlik nobud bo'lganidan jahling chiqdimi? - dedi. - Ha, jahlim chiqdi, o'limimga ham rozi bo'ldim, - deb javob berdi Yunus. 
 <BR><SUP>10 </SUP>Shunda Egamiz aytdi: - Bu o'simlik uchun sen mehnat qilmagansan, ekib-o'stirmagansan, o'zi bir kechada o'sib, bir kechada yo'q bo'ldi. Sen shu o'simlik uchun achinganingda, 
 <BR><SUP>11 </SUP>Men qudratli Naynavo shahriga achinmasligim kerakmi?! Axir, bu yerda oq-qorani ajrata olmaydigan bolalarning o'zidan yuz yigirma mingdan ortig'i va talay hayvonlar yashaydi-ku!
 
</P>
</BODY>
</HTML>