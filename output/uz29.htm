<HTML>
<TITLE>YOʻEL</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Patuval o'g'li Yo'elga Egamiz shu so'zlarni ayon qildi:
 
 <BR><SUP>2 </SUP> Ey oqsoqollar, buni eshiting! Yahudo odamlari, siz quloq tuting! Yuz berganmi hech bunday falokat Sizning yoki ota-bobolaringiz zamonida?! 
 <BR><SUP>3 </SUP>Bu haqda farzandlaringizga ayting siz, Bolalariga so'zlab bersin farzandlaringiz, Keyingi avlodga yetkazsin nabiralaringiz. 
 
 <BR><SUP>4 </SUP> Qirg'in keltiruvchi chigirtkadan qolganini Yeb bitirdi kemiruvchi chigirtka galasi. Kemiruvchi chigirtka galasidan qolganini Yeb bitirdi sakraydigan chigirtka galasi. Sakraydigan chigirtkadan qolganini Yeb bitirdi qirtishlovchi chigirtka galasi. 
 
 <BR><SUP>5 </SUP> Uyg'oninglar, ey mayxo'rlar, yig'langlar! Ey sharobxo'rlar, faryod qilinglar! Sharob og'zingizdan tortib olindi, axir. 
 <BR><SUP>6 </SUP>Bostirib keldi yurtimizga lashkarlar, Son-sanoqsiz kuchli bahodirlar. Arslon tishiga o'xshar tishlari, Go'yo urg'ochi arslonniki qoziq tishlari. 
 <BR><SUP>7 </SUP>Uzumzorlarimizni ular payhon qilishdi, Anjir daraxtlarimizni sindirishdi, Shoxlariyu novdalar po'stlog'ini shilib, Hammasini ship-shiydam qilishdi. 
 
 <BR><SUP>8 </SUP> Qanorga o'raning, ey odamlar, faryod qiling, Kuyovidan judo bo'lgan kelinchak kabi. 
 <BR><SUP>9 </SUP>Egamiz uyidan uzilgan sharob, don nazri, Aza tutayotir Egamizning xizmatkor ruhoniylari. 
 <BR><SUP>10 </SUP>Xarob bo'ldi ekinzorlar, Motam tutayotir dalalar. Bug'doy boshoqlari qovjirab qoldi, Uzum sharbati ham oqmay to'xtadi, Zaytun moyi ham tamom quridi. 
 
 <BR><SUP>11 </SUP> Qayg'urmaysizlarmi, ey dehqonlar?! Faryod solmaysizlarmi, ey bog'bonlar?! Nobud bo'lib ketdi-ku arpa, bug'doyingiz, Xarob bo'lib ketdi-ku jamiki hosilingiz. 
 <BR><SUP>12 </SUP>Uzum toki so'lidi, anjir daraxti quridi. Xazon bo'ldi anor, xurmo, olma - hamma daraxtlar. Inson sevinchi tamom qurib bitdi! 
 
 <BR><SUP>13 </SUP> Qanorga o'ranib motam tuting, ey ruhoniylar! Faryod qiling qurbongohda xizmat qiladiganlar! Tunni ham qanorda o'tkazing sizlar, Ey Xudoyimning xizmatida yurganlar! Xudoyingiz uyida nazr qilgani Don va sharob qolmadi, axir. 
 <BR><SUP>14 </SUP>Ro'za kunlarini belgilanglar, O'sha kunlarga yig'in eÊ¼lon qilinglar. Yig'ib kelinglar oqsoqollarni, Yurtning jamiki aholisini. Egangiz Xudoning uyiga yig'inglar, Egamizga iltijo qilib yolvoringlar! 
 
 <BR><SUP>15 </SUP> Sho'rimiz qursin, evoh! Egamizning kuniga oz qoldi, Qodir Xudo kulfat keltiradi! 
 
 <BR><SUP>16 </SUP> Rizq-ro'zimiz ko'z o'ngimizda qirqildi-ku! Xudoyimiz uyida shod-xurramlik tugadi-ku! 
 <BR><SUP>17 </SUP>Kesaklar tagida urug'lar nobud bo'ldi, Donli ekinlar unmasdan qoldi. Omborxonalar bo'm-bo'sh yotibdi, Don omborlari xarob bo'libdi. 
 <BR><SUP>18 </SUP>Ingramoqda hayvonlar naqadar! Axir, qurigan-ku o'tloqlar. Daydib yurar mol podalari, Gangigan hatto qo'y suruvlari. 
 
 <BR><SUP>19 </SUP> Ey Egam, Senga men faryod qilarman! Axir, olov yamladi dashtdagi yaylovlarni, Yong'in yo'q qildi daladagi daraxtlarni. 
 <BR><SUP>20 </SUP>Hatto yovvoyi hayvonlar ham Senga nola qilmoqda! Axir, irmoqlar ham qurib ketdi, Dashtdagi yaylovlarni olov yamladi. 
 
 
<BR><BR><A NAME="2"><H1>2</H1>
<BR><SUP>1 </SUP> Quddusda burg'u chalinglar! Egamizning muqaddas tog'ida bong uringlar! Titrasin Yahudoning jamiki ahli, Axir, kelyapti Egamizning kuni. U kunga oz vaqt qoldi. 
 <BR><SUP>2 </SUP>Zimziyo zulmat kuni bo'lar u kun, Bulut qoplagan tim qorong'i bo'lar u kun! Katta kuchli lashkar yurtni bosar, Yorishgan tongday tog'lar uzra yoyilar. Bunaqasi azaldan hech sodir bo'lgan emas, Bundan keyin ham hech qachon sodir bo'lmas. 
 
 <BR><SUP>3 </SUP> Alanga yutib borar ular oldidan, Olov guvullab yonar ular ortidan, Biron jonzot qochib qutulmas ulardan. Ilgari edi zamin Adan bog'iday, Endi bo'lib qoldi qaqroq sahroday. 
 
 <BR><SUP>4 </SUP> Ularning ko'rinishi otlarga o'xshar, Jang otlari kabi hujum qilishar. 
 <BR><SUP>5 </SUP>Tog' cho'qqilariga sakrab chiqishar, Jang aravasiday gumburlab chopar, Yonayotgan xas-cho'p kabi chirsillar, Jangga tayyor bo'lib saf tortgan Kuchli lashkarga o'xshar ular. 
 
 <BR><SUP>6 </SUP> Ularning oldida xalqlar dahshatga tushar, Hammaning yuzi bo'zday oqarib ketar. 
 <BR><SUP>7 </SUP>Jangchilarday hujum qilar bu lashkar, Sipohlarday devordan oshib tushar. Safdan chetga chiqmay olg'a bosishar. 
 <BR><SUP>8 </SUP>Bir-birlarin turtmaslar, Hammasi o'z yo'lida ketar. G'ovlarni ham yorib o'tishar, Hech narsa ularni to'xtata olmas. 
 <BR><SUP>9 </SUP>Bostirib borishar ular shaharga, Yopirilishar shahar devorlariga. Uylarga tirmashib chiqishar, O'g'riday derazalardan ichkariga kirishar. 
 
 <BR><SUP>10 </SUP> Ularning oldida zamin titrar, Osmonu falak qaltirab turar. Quyosh ham, oy ham qorayar, Yulduzlar nuri so'nar. 
 <BR><SUP>11 </SUP>Egamiz lashkarning boshida turar, Lashkariga O'z sadosin berar. Naqadar behisob Uning qo'shini, Uning amriga bo'ysunadiganlar qudratli. Egamizning kuni chindan dahshatli! Bu vahimali kunga bardosh bergay kim?! 
 
 <BR><SUP>12 </SUP> Egamizning kalomi shudir: "Hozir ham kech emas, Ro'za tutib, yig'lab, qayg'urib, Butun qalbingiz bilan Menga qaytinglar. 
 <BR><SUP>13 </SUP>Kiyimingizni emas, bag'ringizni yirtinglar.â 
 Egangiz Xudoga qaytinglar, U inoyatli, Rahmdil, jahli tez chiqmaydi, sodiq sevgisi mo'ldir, G'azabidan tushib kechiradigan Xudodir. 
 <BR><SUP>14 </SUP>Kim bilsin, U shashtidan qaytar, Balki xirmoningizga baraka berar. Shunda Egangiz Xudoga sizlar Don bilan sharob nazrin taqdim qilasizlar. 
 
 <BR><SUP>15 </SUP> Burg'u chaling Quddusda! Ro'za kunlarin belgilanglar, O'sha kunlarga yig'in eÊ¼lon qilinglar. 
 <BR><SUP>16 </SUP>Yig'ing jamiki xalqni, Pok qiling jamoani. Chaqirtiring qariyalarni, Olib keling bolalaru emizikli go'daklarni. Hatto yangi kelin-kuyovlar ham Chimildiqdan chiqib kelishsin. 
 
 <BR><SUP>17 </SUP> MaÊ¼badning ayvoni bilan qurbongoh orasida Yig'lashsin Egamizning xizmatkor ruhoniylari, Yolvorishsin shunday deya Xudoga: "Ey Egamiz, shafqat qilgin xalqingga, Mulking bo'lgan Isroil ellar aro kulgi bo'lmasin. Â«Ularning Xudosi qani?!Â» deya xalqlar bizni mazax qilmasin!â 
 
 <BR><SUP>18 </SUP> Egamiz O'z yurtiga jon kuydirdi shul zamon, O'z xalqiga rahm qildi U o'shal on. 
 <BR><SUP>19 </SUP>Javob berdi U xalqiga shunday debon: "To'q bo'lasiz, sizlarga beraman sharob, moy va don. Xalqlar orasida mazax bo'lishingizga endi yo'l qo'ymayman. 
 <BR><SUP>20 </SUP>Daf qilaman shimoldan kelgan lashkarlarni, Haydab solaman qaqroq, huvullagan sahroga ularni. O'lik dengizga uloqtiraman ilg'or qismlarini, O'rta yer dengiziga suraman orqa qismlarini. Jasadlaridan qo'lansa hid anqiydi.â Bajo qildi Egamiz buyuk ishlarini! 
 
 <BR><SUP>21 </SUP> Ey zamin, qo'rqma! Xursand bo'l, shodlan. Bajo qildi Egamiz buyuk ishlarini! 
 <BR><SUP>22 </SUP>Qo'rqmanglar endi, ey yovvoyi hayvonlar, Chunki yam-yashildir dashtdagi yaylovlar, Meva berayotir endi daraxtlar, Anjir va uzumning hosili mo'ldir. 
 
 <BR><SUP>23 </SUP> Ey Quddus xalqi, xursand bo'linglar, Egangiz Xudoning ishlaridan sevininglar. Sizlarga U yon bosib, yomg'irni mo'l yog'dirdi. Oldingiday, kuz, bahorda yomg'irni quydirdi. 
 <BR><SUP>24 </SUP>Endi xirmonlar donga to'lib ketadi, Xumlar sharobu moy bilan to'lib-toshadi. 
 
 <BR><SUP>25 </SUP> Egamiz shunday deydi: "Zarar ko'rdingiz qirg'in keltiruvchi, Yemiruvchi chigirtkalar dastidan, Ekinzorlaringizni kemirib tashlagan Sakraydigan chigirtka galasi dastidan, Ko'rgan zararingizni Men qoplayman. Bu kuchli lashkarni sizga qarshi Men yuborganman. 
 
 <BR><SUP>26 </SUP> Endi sizlar xohlaganingizcha yeysiz, Sizlar uchun ajoyibotlar ko'rsatgan Men, Egangiz Xudoga hamdu sano aytasiz. Ey xalqim, hech qachon sharmanda bo'lmaysan endi! 
 <BR><SUP>27 </SUP>Ey Isroil, Men orangda ekanimni bilib olasan shunda, Men Egangiz Xudoman, yo'qdir Mendan boshqasi. Ey xalqim, hech qachon sharmanda bo'lmaysan endi! 
 
 <BR><SUP>28 </SUP> So'ngra O'z Ruhimni yog'diraman har bir inson ustiga, Vahiylar keladi yigitlaringizga. Bashoratlar qilar sizning o'g'il-qizlaringiz. Karomatli tushlar ko'rar qariyalaringiz. 
 <BR><SUP>29 </SUP>O'z Ruhimni yog'diraman o'sha kunlarda, Hattoki qulu cho'rilaringiz ustiga. 
 
 <BR><SUP>30 </SUP>Mening buyuk va dahshatli kunim kelishidan oldin, Men yeru osmonda alomatlarni ko'rsataman. Yer yuzida qonni, olovni va tutun ustunlarini paydo qilaman. Quyosh qorayadi, oy qon tusiga kiradi.â 
 <BR><SUP>31 </SUP>Mening buyuk va dahshatli kunim kelishidan oldin, Men yeru osmonda alomatlarni ko'rsataman. Yer yuzida qonni, olovni va tutun ustunlarini paydo qilaman. Quyosh qorayadi, oy qon tusiga kiradi.â 
 <BR><SUP>32 </SUP>Shunda Xudo daÊ¼vat etgan odamlar omon qoladi. Ha, Egamizga iltijo qilgan har bir inson qutqariladi. Egamiz aytganiday, Sion tog'iga va Quddusga qochib borganlar najot topishadi.
 
 
<BR><BR><A NAME="3"><H1>3</H1>
<BR><SUP>1 </SUP>Egamiz shunday deydi: "O'sha kunlarda Men Yahudo va Quddusning oldingi mavqeini tiklayman. 
 <BR><SUP>2 </SUP>So'ng barcha xalqlarni yig'ib, Hukm vodiysiga olib tushaman. U yerda xalqim Isroil haqi ular bilan daÊ¼volashaman, chunki ular Mening xalqimni turli ellarga tarqatib yubordilar. Yurtimni esa o'zaro bo'lishib oldilar. 
 <BR><SUP>3 </SUP>Ular xalqim uchun qurÊ¼a tashlab, o'g'il-qizlarimni sotib yubordilar. Tushgan pulga fohishabozligu aysh-ishrat qildilar. 
 <BR><SUP>4 </SUP>Ey Tir, Sidon va butun Filist xalqi, Menda nima qasdingiz bor?! Sizlar hali Mendan o'ch olmoqchimisiz?! Bordi-yu, niyatingiz shu bo'lsa, Men o'sha zahotiyoq qilmishingizga yarasha jazoingizni beraman. 
 <BR><SUP>5 </SUP>Sizlar oltinu kumushlarimni tortib oldingiz, qimmatbaho xazinalarimni sajdagohlaringizga olib ketdingiz. 
 <BR><SUP>6 </SUP>Yahudo va Quddus xalqini yunonlarga sotib, o'z vatanidan yiroq qildingiz. 
 <BR><SUP>7 </SUP>Endi Men Yahudo va Quddus xalqini sizlar sotgan yurtlardan olib chiqaman. Qilmishingizga yarasha jazoingizni beraman. 
 <BR><SUP>8 </SUP>O'g'il-qizlaringizni Yahudo xalqiga sotaman, ular esa farzandlaringizni olisdagi bir xalqqa - Savoliklarga sotishadi.â Zotan, bu so'zlarni Egamiz aytdi.
 
 <BR><SUP>9 </SUP> Xalqlar orasida shunday deb eÊ¼lon qiling: "Jangga tayyorlanib, jangchilarni safarbar qiling! Sipohlaringiz hujum qilsin! 
 <BR><SUP>10 </SUP>Omochlaringizdan yasang qilichlar, O'roqlaringizdan qiling nayzalar. Zaiflar ham qo'liga qurol tutsin. 
 <BR><SUP>11 </SUP>Ey tevarakdagi xalqlar, shoshiling, Qani, hammangiz vodiyda to'planing.â 
 O'z sipohlaringni, ey Egam, chaqir! 
 
 <BR><SUP>12 </SUP> Egamiz shunday deydi: "Barcha xalqlar bo'lsin safarbar, Hukm vodiysiga kelishsin ular. Men u yerda o'tirarman, Hamma xalqlar ustidan hukm chiqararman. 
 <BR><SUP>13 </SUP>Qani, kelinglar, Yetilgan bug'doyni o'rganday ularni o'ringlar, Pishgan uzumni ezganday, bosib yo'q qilinglar, Xumlar to'lgan, Ularning qabihliklari bilan to'lib-toshgan.â 
 
 <BR><SUP>14 </SUP> Ming-minglab olomon To'plangan Hukm vodiysida! Zotan, yaqinlashgandir Egamizning kuni Hukm vodiysiga. 
 <BR><SUP>15 </SUP>Quyosh ham, oy ham qoraygan, Yulduzlar nuri so'ngan. 
 
 <BR><SUP>16 </SUP> Egam Quddusdan turib hayqirar, Siondan gulduros ovozi yangrar, Yeru osmon larzaga kelar. Ammo Egam O'z xalqini panohiga olar, U Isroil xalqining qo'rg'oni bo'lar. 
 
 <BR><SUP>17 </SUP> Egamiz shunday deydi: "Ey xalqim, shunda sizlar Egangiz Xudo Men ekanligimni bilasizlar. Men muqaddas tog'im Sionda qurganman maskan. Tabarruk bir shahar bo'ladi Quddus, Bosqinchilar endi aslo unga qilmas tajovuz. 
 
 <BR><SUP>18 </SUP> O'sha kuni sut oqar qirlardan, Uzum sharbati kelar tog'lardan, Yahudodagi o'zanlar suvga to'lar, Mening uyimdan buloq otilib chiqar, Akas daraxtlari o'sadigan qaqroq soylikni sug'orar. 
 
 <BR><SUP>19 </SUP> Misr huvullab, Edom bo'm-bo'sh sahroga aylanar. Oh, Yahudo xalqiga zulm o'tkazdi ular, Begunoh odamlarning qonin to'kdilar. 
 <BR><SUP>20 </SUP>Men albatta jazolayman ularni! Aslo oqlamayman jinoyatchilarni! Yahudo esa abadiy yashar, Quddus avlodlar osha barqaror bo'lar. Men, Egangiz, Sionda qurganman maskan.â 
 
 <BR><SUP>21 </SUP>Men albatta jazolayman ularni! Aslo oqlamayman jinoyatchilarni! Yahudo esa abadiy yashar, Quddus avlodlar osha barqaror bo'lar. Men, Egangiz, Sionda qurganman maskan.â 
 
</P>
</BODY>
</HTML>