<HTML>
<TITLE>YUHANNONING</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Xudo tanlab olgan aziz xonim va uning bolalariga men - oqsoqoldan salom! Men sizlarni chin dildan yaxshi ko'raman, mengina emas, haqiqatni bilib olganlarning hammasi sizlarni yaxshi ko'radi. 
 <BR><SUP>2 </SUP>Bu sevgiga dilimizdan joy olgan va to abad biz bilan bo'ladigan haqiqat asos bo'ldi. 
 <BR><SUP>3 </SUP>Biz haqiqat va sevgi bo'yicha yashar ekanmiz, Otamiz Xudo va Otamizning O'g'li Iso Masih beradigan inoyat, marhamat va tinchlik bizga doim yor bo'ladi.
 
 <BR><SUP>4 </SUP>Hurmatli xonim, farzandlaringizning bir nechtasi Otamiz Xudoning bizga bergan amrini bajarib, haqiqat yo'lida yurayotgan ekanlar. Men bundan g'oyat xursand bo'ldim. 
 <BR><SUP>5 </SUP>Sizdan bir iltimosim bor, bir-birimizni yaxshi ko'raylik. Sizga yangi amrni yozayotganim yo'q, bu amr bizga boshidan berilgan. 
 <BR><SUP>6 </SUP>Sevgi - biz Xudoning amrlariga amal qilishimizdan iborat. Sizlar bu amrni boshidan eshitgansizlar va unga amal qilib yashashingiz kerak. 
 <BR><SUP>7 </SUP>Bularni yodingizda tutinglar, chunki dunyoda yolg'onchilar ko'payib ketgan. Iso Masih inson bo'lib kelganini ular tan olmaydilar. Ularning har biri yolg'onchi va Masihning dushmanidir! 
 <BR><SUP>8 </SUP>Shunday ekan, ogoh bo'linglar! Mukofotingizni to'liq olish uchun Masihga bo'lgan haqiqiy imoningizni mahkam tutinglar. 
 <BR><SUP>9 </SUP>Masih taÊ¼limotini ortda qoldirib, o'zicha "jadallab ketganâ odamda Xudo yo'q. Masih taÊ¼limoti bo'yicha yashagan odamda esa Ota ham, O'g'il ham bor. 
 <BR><SUP>10 </SUP>Agar biror kishi oldingizga kelib, sizlarga boshqacha taÊ¼limotni o'rgatsa, uni uyingizga kiritmanglar, taklif ham qilmanglar. 
 <BR><SUP>11 </SUP>Agar uni taklif qiladigan bo'lsangiz, uning yomon ishlariga sherik bo'lgan hisoblanasiz.
 
 <BR><SUP>12 </SUP>Sizlarga aytadigan gapim ko'p, ammo bularni siyoh bilan qog'ozga yozishni istamadim. Undan ko'ra, oldingizga borib, sizlar bilan yuzma-yuz gaplashaman, deb umid qilaman. Shunda shodligimiz tugal bo'ladi. 
 <BR><SUP>13 </SUP>Xudo tanlab olgan aziz singlingizning bolalari sizlarga salom yo'llashyapti.
 
</P>
</BODY>
</HTML>