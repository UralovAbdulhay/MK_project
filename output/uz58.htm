<HTML>
<TITLE>KOLOSALIKLARGA</TITLE>
<BODY>
<P>

<BR><BR><A NAME="1"><H1>1</H1>
<BR><SUP>1 </SUP>Xudoning irodasi bilan Iso Masihning havoriysi bo'lgan men - Pavlus hamda birodarim Timo'tiydan 
 <BR><SUP>2 </SUP>Kolosa shahridagi Xudoning azizlari, Masihga tegishli bo'lgan sodiq birodarlarimizga salom! 
 <BR><SUP>3 </SUP>Otamiz Xudo sizlarga inoyat va tinchlik ato qilsin!
 Sizlar uchun ibodat qilganimizda biz har doim Xudoga, Rabbimiz Iso Masihning Otasiga shukur aytamiz. 
 <BR><SUP>4 </SUP>Chunki Iso Masihga bo'lgan imoningiz va Xudoning barcha azizlariga ko'rsatayotgan sevgingiz haqida biz eshitdik. 
 <BR><SUP>5 </SUP>Xudo sizlar uchun jannatda shodlik tayyorlab qo'yganiga umid bog'ladingiz. Xushxabar, yaÊ¼ni haqiqat so'zi sizlarga yetib kelganda mana shu umid haqida eshitdingiz. Imoningiz va sevgingiz bu umidingizga asoslangan. Xushxabar butun dunyo bo'ylab samara keltirib, yoyilmoqda. Xushxabarni eshitib, Xudo inoyatining haqiqiy maÊ¼nosini tushunib yetgan kuningizdan beri sizlarning orangizda ham Xushxabar samara bermoqda. 
 <BR><SUP>6 </SUP>Xudo sizlar uchun jannatda shodlik tayyorlab qo'yganiga umid bog'ladingiz. Xushxabar, yaÊ¼ni haqiqat so'zi sizlarga yetib kelganda mana shu umid haqida eshitdingiz. Imoningiz va sevgingiz bu umidingizga asoslangan. Xushxabar butun dunyo bo'ylab samara keltirib, yoyilmoqda. Xushxabarni eshitib, Xudo inoyatining haqiqiy maÊ¼nosini tushunib yetgan kuningizdan beri sizlarning orangizda ham Xushxabar samara bermoqda. 
 <BR><SUP>7 </SUP>Sizlar bu Xushxabarni bizning aziz hamkorimiz Epafrasdan eshitdingiz. U sizlar uchun sadoqat bilan Masihga xizmat qilyapti. 
 <BR><SUP>8 </SUP>Muqaddas Ruh sizlarga ato qilgan mehr-muhabbat haqida u bizga aytib berdi. 
 <BR><SUP>9 </SUP>Shu sababdan sizlar haqingizda eshitgan kunimizdan beri sizlar uchun ibodat qilishni kanda qilmayapmiz. Xudoning Ruhi beradigan donolik va aql-idrok orqali Uning irodasini to'liq anglab yeting, deb ibodat qilyapmiz. 
 <BR><SUP>10 </SUP>Shunda sizlar Rabbimiz Isoga munosib hayot kechirib, har jihatdan Uni xursand qilasizlar. Qilgan har bir yaxshiligingiz samara keltiradi va sizlar Xudoni yanada chuqurroq tushunib bilasizlar. 
 <BR><SUP>11 </SUP>Xudo O'zining buyuk qudrati bilan sizlarni kuch-quvvatga to'ldirib, har qanday vaziyatda sizlarga sabr-toqat va bardosh bersin. Xudo O'zining aziz xalqiga vaÊ¼da qilgan nurdan bahramand bo'lishni sizlarga loyiq ko'rgani uchun quvonch bilan osmondagi Otamizga shukrona ayting. 
 <BR><SUP>12 </SUP>Xudo O'zining buyuk qudrati bilan sizlarni kuch-quvvatga to'ldirib, har qanday vaziyatda sizlarga sabr-toqat va bardosh bersin. Xudo O'zining aziz xalqiga vaÊ¼da qilgan nurdan bahramand bo'lishni sizlarga loyiq ko'rgani uchun quvonch bilan osmondagi Otamizga shukrona ayting. 
 <BR><SUP>13 </SUP>U bizni zulmat hukmronligidan qutqarib, sevikli O'g'lining Shohligiga qabul qildi. 
 <BR><SUP>14 </SUP>O'z O'g'li orqali bizni kechirib, gunohlarimizdan ozod qildi.
 
 <BR><SUP>15 </SUP> Ko'rinmas Xudoning surati Masihdir, U butun borliqning to'ng'ichidir. 
 <BR><SUP>16 </SUP>Xudo butun borliqni Masih orqali yaratgan. Yeru ko'kdagi bor mavjudot, Ko'rinadigan va ko'rinmaydigan har bir narsa, G'ayritabiiy kuchlar, taxtu saltanatlar, Bularning hammasi Masih orqali, Uning O'zi uchun yaratilgandir. 
 <BR><SUP>17 </SUP>Masih butun borliqdan oldin mavjud edi, Butun borliq U tufayli mustahkam turibdi. 
 <BR><SUP>18 </SUP>Masih jamoatning boshidir, Jamoat Masihning tanasidir. Hamma narsaning ibtidosi Masihdir, U hammadan ustun bo'lishi uchun Birinchi bo'lib o'likdan tiriltirilgan. 
 <BR><SUP>19 </SUP>Xudo O'z komilligini Isoda jo qilishni maÊ¼qul ko'rdi. 
 <BR><SUP>20 </SUP>Yeru ko'kdagi borliq mavjudotni Masih orqali Xudo O'zi bilan yarashtirib, Masihning xochda to'kilgan qoni orqali Ular bilan tinchlik o'rnatdi. 
 
 <BR><SUP>21 </SUP>Sizlar ham bir vaqtlar Xudoga dushman edingizlar. Fikru zikringiz Xudodan uzoq bo'lib, yomon ishlar qilardingizlar. 
 <BR><SUP>22 </SUP>Masihning jismoniy tanadagi o'limi orqali Xudo sizlarni O'zi bilan yarashtirdi. Endi sizlar Xudoning oldida muqaddas, benuqson va aybsiz turasizlar. 
 <BR><SUP>23 </SUP>Shunday ekan, hech ikkilanmay, imoningizda mahkam turishingiz kerak. Sizlar Xushxabarni eshitib, umidga ega bo'ldingiz. O'sha umidingizni yo'qotmang. Bu Xushxabar yer yuzidagi butun jonzotga eÊ¼lon qilindi. Men - Pavlus o'sha Xushxabarning xizmatchisiman.
 
 <BR><SUP>24 </SUP>Men sizlar uchun azob chekayotganimdan xursandman. Axir, men Masih tanasi, yaÊ¼ni jamoat uchun azob chekyapman. Shunday qilib, mening azoblarim Masih chekkan azoblarga qo'shiladi. 
 <BR><SUP>25 </SUP>Xudoning xabarini sizlarga to'liq eÊ¼lon qilishim uchun U meni jamoatning xizmatchisi qilib tayinladi. 
 <BR><SUP>26 </SUP>Bu Xushxabar asrlaru nasllar davomida sir tutilgan edi, endi esa u Xudoning azizlariga oshkor qilindi. 
 <BR><SUP>27 </SUP>Xudo barcha xalqlar ham Masih orqali boy ulug'vorlikka yetishishlarini hammamizga ko'rsatishni istadi. Bu sirning mohiyati shudir: Masih, yaÊ¼ni ulug'vorlikka yetishish umidi sizlarning orangizdadir. 
 <BR><SUP>28 </SUP>Har biringiz Masih tanasining yetuk aÊ¼zosi sifatida Xudoning oldida turishingizni istaymiz. Shuning uchun biz hammani ogohlantirib, donolik bilan taÊ¼lim berib, Masih haqida o'rgatyapmiz. 
 <BR><SUP>29 </SUP>Men ham ana shu maqsadda jon-jahdim bilan xizmat qilar ekanman, menga kuchli taÊ¼sir qilayotgan Masihning qudratiga suyanaman.
 
 
<BR><BR><A NAME="2"><H1>2</H1>
<BR><SUP>1 </SUP>Men sizlar uchun, shuningdek, Laodikiya shahridagilar hamda meni shaxsan ko'rmagan imonlilarning hammasi uchun naqadar zo'r g'ayrat bilan mehnat qilayotganimni bilishingizni istayman. 
 <BR><SUP>2 </SUP>Maqsadim shuki, sizlar dadil bo'ling, muhabbat rishtalari sizlarni birlashtirsin, Xudoning siri - Masih haqida chuqur va boy tushunchaga ega bo'ling. 
 <BR><SUP>3 </SUP>Chunki donolik va ilmu maÊ¼rifatning hamma xazinalari Masihda pinhondir. 
 <BR><SUP>4 </SUP>Hech kim sizlarni tilyog'lamalik bilan yo'ldan ozdirmasin deb, men sizlarga shularni aytyapman. 
 <BR><SUP>5 </SUP>Garchi men jisman sizlarning orangizda bo'lmasam ham, xayolan siz bilan birgaman. Sizlarning tartib-intizomingiz va Masihga bo'lgan sog'lom imoningizni ko'rib sevinyapman.
 
 <BR><SUP>6 </SUP>Sizlar Iso Masihni Rabbimiz deb qabul qilgan ekansizlar, doimo U ko'rsatgan yo'ldan yuravering. 
 <BR><SUP>7 </SUP>Olgan taÊ¼limotingizga muvofiq, Masihda tomir yoyib, qaror toping. Imoningizda qattiq turing, Xudoga shukronalar tilingizdan tushmasin. 
 <BR><SUP>8 </SUP>Ehtiyot bo'linglar, hech kim falsafa va quruq safsatalar bilan sizlarni avramasin. Bunday gaplar Masihga emas, balki insonlarning anÊ¼anasiga, dunyoning xurofiy kuchlariga asoslanadi. 
 <BR><SUP>9 </SUP>Xudo O'zining butun borlig'i bilan to'la-to'kis Masihning vujudida mavjuddir. 
 <BR><SUP>10 </SUP>Masihga tegishli bo'lganingiz uchun hayotingiz to'la-to'kis, chunki U har qanday kuch va hokimiyatdan ustundir. 
 <BR><SUP>11 </SUP>Masih orqali sizlar sunnat qilindingiz, bu jismoniy sunnat emas, balki Masih orqali qilinadigan sunnat, yaÊ¼ni gunohkor tabiatning kesib tashlanishidir. 
 <BR><SUP>12 </SUP>Suvga cho'mdirilish orqali Masih bilan birga ko'mildingiz. Masihni o'likdan tiriltirgan Xudoning qudratiga bo'lgan imoningiz tufayli Masih bilan birga tirildingiz. 
 <BR><SUP>13 </SUP>Ilgari sizlar sunnatsiz, gunohga botgan bo'lib, ruhan o'lik edingizlar. Endi esa Xudo barcha gunohlaringizni kechirib, sizlarni Masih bilan birga tiriltirdi. 
 <BR><SUP>14 </SUP>Bizga qarshi yozilgan ayblov hukmini Xudo bekor qildi, yaÊ¼ni o'sha hukmni xochga mixlab, kuchdan qoldirdi. 
 <BR><SUP>15 </SUP>O'sha xoch orqali koinotdagi kuchlaru hukmronliklar ustidan g'alaba qozonib, ularni qurolsizlantirdi. O'zining g'olibona yurishida ularning tutqun ekanligini namoyish etib, sharmanda qildi. 
 <BR><SUP>16 </SUP>Shuning uchun yegulik-ichgulik, diniy bayramlar, yangi oy shodiyonalari yoki Shabbat kuni xususida hech kim sizlarga qonun-qoida chiqarmasin. 
 <BR><SUP>17 </SUP>O'sha urf-odatlar kelajakning sharpasigina, xolos, ammo haqiqiy hayot Masihdadir. 
 <BR><SUP>18 </SUP>Shunday ekan, dindorlikka berilib, o'zini mo'minlikka soladiganlar, farishtalarga sig'inadiganlar sizlarni kamsitsa, eÊ¼tibor bermanglar. Ular ko'rgan vahiylari bilan maqtanadigan, aql-zakovati bilan mag'rurlanadigan odamlardir. 
 <BR><SUP>19 </SUP>Bunday kishilar Masihdan ajralgan. Masih - O'z tanasi, yaÊ¼ni jamoatning Boshidir. Mana shu Boshdan butun badan hayotbaxsh kuch olib, payu bo'g'inlar orqali o'zaro ulanib, Xudoning xohishi bo'yicha o'sadi. 
 <BR><SUP>20 </SUP>Agar sizlar Masih bilan birga o'lgan bo'lsangizlar, dunyoning xurofiy kuchlari uchun ham o'lgan bo'lasizlar. Unday bo'lsa yana nimaga bu dunyoga qul bo'lib, 
 <BR><SUP>21 </SUP>"tegmaâ, "yemaâ, "ushlamaâ degan qonun-qoidalarga bo'ysunasizlar?! 
 <BR><SUP>22 </SUP>Bu insoniy taÊ¼limotlar va qoidalar ishlatilgan sari yo'q bo'lib ketadigan narsalar haqida-ku! 
 <BR><SUP>23 </SUP>Garchi bu qoidalar keltirib chiqargan dindorlik, o'zini mo'min qilib ko'rsatish, badanni qiynash odamlarga hikmatday tuyulsa-da, aslida ular shahvatu nafsga bo'lgan ishtiyoqni ko'paytiradi.
 
 
<BR><BR><A NAME="3"><H1>3</H1>
<BR><SUP>1 </SUP>Sizlar Masih bilan birga tirilgan ekansiz, samoviy narsalarning payida bo'ling, axir, Masih ham samoda Xudoning o'ng tomonida o'tiribdi. 
 <BR><SUP>2 </SUP>Fikringiz yer yuzidagi emas, samodagi narsalar bilan band bo'lsin. 
 <BR><SUP>3 </SUP>Axir, sizlar o'lgansizlar, asl hayotingiz esa Masih bilan Xudoning huzurida pinhondir. 
 <BR><SUP>4 </SUP>Bizning hayotimiz Iso Masihdir. Masih zohir bo'lganda, sizlar ham U bilan birga ulug'vorlikda zohir bo'lasizlar. 
 <BR><SUP>5 </SUP>Shunday ekan, dunyoviy tabiatingizni, yaÊ¼ni fahsh-zino, nopoklik, shahvat, yovuz xohishlar va butparastlikka teng bo'lgan ochko'zlikni yo'q qilinglar. 
 <BR><SUP>6 </SUP>Mana shular sababli Xudoning g'azabi itoatsiz bandalarning boshiga tushadi! 
 <BR><SUP>7 </SUP>Sizlar ham bir vaqtlar shunday odamlarning yo'lidan yurib, o'zingizni o'shalar kabi tutardingizlar. 
 <BR><SUP>8 </SUP>Endi esa jahl, g'azab, yovuzliklarning hammasini bir chetga yig'ishtirib qo'yinglar. Og'zingizdan hech qanday jerkish yoki nojo'ya so'z chiqmasin. 
 <BR><SUP>9 </SUP>Bir-biringizga yolg'on gapirmanglar. Chunki sizlar eski tabiatingizni, uning yomon odatlari bilan birga o'zingizdan soqit qildingizlar. 
 <BR><SUP>10 </SUP>Buning o'rniga siz yangi tabiatga burkandingiz. Sizlar Xudoni yaqinroq bilib borarkansiz, sizning yangi tabiatingiz uni yaratgan Xudoning suratiga o'xshab bormoqda. 
 <BR><SUP>11 </SUP>Shu nuqtayi nazardan endi na yunon bor, na yahudiy, na sunnatli bor, na sunnatsiz, na johil bor, na madaniyatsiz, na qul bor, na ozod. Eng ahamiyatlisi Masihdir, U hamma bilandir, hamma narsa Uning qo'li ostidadir. 
 <BR><SUP>12 </SUP>Sizlar Xudoning tanlangan, aziz va suyukli xalqisizlar. Shunga ko'ra, rahm-shafqat, mehribonlik, kamtarlik, muloyimlik va sabr-toqatni zeb-ziynat qilib taqib olinglar. 
 <BR><SUP>13 </SUP>Bir-biringizga nisbatan sabr-toqatli bo'linglar. Orangizda xafagarchilik o'tgan bo'lsa, bir-biringizni kechiringlar. Egamiz sizlarni kechirgani kabi, sizlar ham boshqalarni kechiringlar. 
 <BR><SUP>14 </SUP>Va nihoyat muhabbatga burkaninglar, chunki mehr-muhabbat mukammal ahillikka yetishtiradi. 
 <BR><SUP>15 </SUP>Masih ato qiladigan tinchlik yuraklaringizda hukmron bo'lsin, axir, sizlar bir tananing aÊ¼zosisizlar, tinchlikka daÊ¼vat qilingansizlar. Minnatdor bo'linglar. 
 <BR><SUP>16 </SUP>Masihning kalomi sizda chuqur o'rnashib, yashnayversin. Donolik bilan bir-biringizga taÊ¼lim bering, nasihat qiling. Zaburlarni xonish qilib, madhiyalar va ruhiy qo'shiqlar bilan, chin ko'ngildan minnatdorchilik bildirib, Xudoni tarannum etinglar. 
 <BR><SUP>17 </SUP>Nimaiki qilsangiz ham, gapirsangiz ham, hammasini Rabbimiz Iso nomidan qilib, U orqali Otamiz Xudoga shukrona aytinglar.
 
 <BR><SUP>18 </SUP>Ey xotinlar, eringizga itoatli bo'linglar. Shunday qilish Rabbimiz Isoning izdoshlariga munosibdir. 
 <BR><SUP>19 </SUP>Ey erlar, xotiningizni sevinglar, ularga qo'pol muomalada bo'lmanglar. 
 <BR><SUP>20 </SUP>Ey farzandlar, doim ota-onangizga quloq solinglar, chunki bu Rabbimizga maÊ¼qul keladi. 
 <BR><SUP>21 </SUP>Ey otalar, farzandlaringizni ranjitavermanglar, bo'lmasa ular tushkunlikka tushib qoladi. 
 <BR><SUP>22 </SUP>Ey qullar, bu dunyodagi xo'jayinlaringizga har doim itoat qilinglar. Xushomadgo'ylik bilan xo'ja ko'rsinga emas, balki Rabbimizdan qo'rqib, chin ko'ngildan itoat qilinglar. 
 <BR><SUP>23 </SUP>Har bir ishni insonlar uchun emas, Rabbimiz Iso Masih uchun qilayotganday chin qalbdan bajaringlar. 
 <BR><SUP>24 </SUP>Chunki sizlar haqiqiy Xo'jayiningiz Masihga xizmat qilyapsizlar. U O'z xalqiga atab qo'ygan qut-barakani sizlarga mukofot qilib berishini yoddan chiqarmang. 
 <BR><SUP>25 </SUP>Kimki nohaqlik qilsa, qilmishiga yarasha jazo oladi. Zero, Xudo tarafkashlik qilmaydi.
 
 
<BR><BR><A NAME="4"><H1>4</H1>
<BR><SUP>1 </SUP>Ey xo'jayinlar, sizning ham samoda Xo'jayiningiz borligini bilib, qullaringizga odil va to'g'ri muomala qiling.
 
 <BR><SUP>2 </SUP>Doim ibodat qiling. Ibodatda hushyor bo'lib, shukronalar keltiring. 
 <BR><SUP>3 </SUP>Shuningdek, bizlar uchun ham ibodat qilinglar: biz Xudoning kalomini eÊ¼lon qilishimiz va Masih sirini bayon etishimiz uchun Uning O'zi bizga yo'l ochib bersin. Men ana shu sir tufayli qamoqdaman. 
 <BR><SUP>4 </SUP>Bu sirni munosib ravishda izhor eta olishimni Xudodan so'ranglar. 
 <BR><SUP>5 </SUP>Fursatni g'animat bilib, imonlilar qatoriga qo'shilmaganlarga nisbatan oqilona yo'l tutinglar. 
 <BR><SUP>6 </SUP>Ular bilan qanday gaplashishni sizlarga o'rgatay: ular bilan gaplashganingizda so'zingiz hamisha yoqimli va mazmunli bo'lsin.
 
 <BR><SUP>7 </SUP>Men haqimdagi barcha yangiliklarni Rabbimiz Isoning sodiq xizmatkori, hamkorim va suyukli birodarim Tixikus sizlarga aytib beradi. 
 <BR><SUP>8 </SUP>Sizlarga dalda berib, hol-ahvolimizni sizlarga bildirsin deb, men uni sizlarning oldingizga jo'natyapman. 
 <BR><SUP>9 </SUP>Tixikus bilan birga oldingizga sodiq va sevimli birodarimiz, hamshaharingiz O'nisimus ham boradi. Ular bu yerda bo'lib o'tgan hamma narsani sizlarga aytib berishadi. 
 <BR><SUP>10 </SUP>Men bilan birga qamalgan Aristarxus va Barnaboning jiyani Mark ham sizlarga salom yo'llayaptilar. Mark haqida yo'l-yo'riq olgansizlar: agar oldingizga borsa, uni yaxshi qabul qilinglar. 
 <BR><SUP>11 </SUP>Yoshua, yaÊ¼ni Yustus ham sizlarga salom yo'llayapti. Xudoning Shohligi yo'lida mehnat qilayotgan bulardan boshqa yahudiy hamkorlarim yo'q. Ular menga tasalli bo'lib kelmoqdalar. 
 <BR><SUP>12 </SUP>Iso Masihning quli, hamshaharingiz Epafras sizlarga salom yo'llayapti. Xudoning irodasini to'liq bajaradigan, imoni komil insonlar bo'linglar deb, Epafras zo'r g'ayrat bilan, tinmay sizlar uchun ibodat qilmoqda. 
 <BR><SUP>13 </SUP>U sizlar uchun hamda Laodikiya va Heyrapolis shaharlaridagi imonlilar uchun ne-ne zahmatlar chekkaniga o'zim shohidman. 
 <BR><SUP>14 </SUP>Sevimli tabib Luqo va Dimas sizlarga salom yo'llashyapti. 
 <BR><SUP>15 </SUP>Laodikiya shahridagi birodarlarga, ayniqsa, Nimfaga va uning uyida yig'iladigan jamoatga salom aytinglar. 
 <BR><SUP>16 </SUP>Sizlarga yozgan bu maktubimni o'qiganingizdan keyin, uni Laodikiyadagi jamoat ham o'qisin. Sizlar esa Laodikiya jamoatiga yozgan maktubimni o'qinglar. 
 <BR><SUP>17 </SUP>Arxippusga: "Rabbimiz Iso zimmangga yuklagan xizmatni oxiriga yetkazginâ, - deb aytib qo'yinglar. 
 <BR><SUP>18 </SUP>Men, Pavlus, mana shu maktubning yakunini o'z qo'lim bilan yozyapman. Qamoqda ekanligimni esdan chiqarmanglar. Xudoning inoyati sizlarga yor bo'lsin.
 
</P>
</BODY>
</HTML>